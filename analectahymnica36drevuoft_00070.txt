31.

32.

33.

34.

35.

36.

37.

-57â€”

Gaude, sanctum Dei plasma,
Cuius statum non phantasma,
Non error malitiae
Movit unquam de humano
Plasmate in statu sano
Spem complecti veniae.

Gaude, humilium parma,
Per quam devitantur arma
Superborum principis,

Per te Dei salutare
Nos dignetur sociare
His, quos sursum recipis,

Gaude, quae in celsa sede
Caeli sedes, intercede
Pro fideli populo,
Ne zabulus nos fatiget
Neve corda nostra liget
Pravitatis vinculo,

Gaude, luminosum sidus,

Impiorum grex infidus
Populo fidelium

Te micante resipiscat

Et sectator esse discat
Legem diligentium.

Gaude, virginum lucerna,

Mundi salus sempiterna,
Lumen indeficiens,

Lingua mea mihi sonet

Te canendo, quod non donet
Paraclitus veniens

Gaude, in qua nil enorme,
Cuius decus multiforme,
Cuius felix anima
Mundum vicit, nil iniquae
Partis habenS, sed ubique
Stans in parte dextera.

Gaude, virgo, quod de massa

zyma vetustatis passa
Defaecatam edidit

Iustus iudex, qui effringens

Superborum chaos ingens
Suis lucem reddidit.

38.

39.

40.

41.

42.

43.

44.

Gaude, semper vernans rosa
Liliique generosa
Atque mira species,
Cuius florem non aestatis,
Non hibernae tempestatis
Laedit intemperies.

Gaude, de qua natus fuit

Iustus, quo iudice ruit
Zabulus ad infima,

Victa languet vis illius,

(Qui fuerat fortis prius
In sede clarissima.

Gaude, virgo, quam sic amant,

Ad quam toto corde clamant
Tot per orbem supplices,

Nostri piam curam habe,

Sic nos munda, ut a labe
Peccati purifices.

Gaude, consolatrix bona,
Virginum laus et corona
Exhilarans flebiles,
Vitis sacra, dulcis uva,
Nos dulcore tuo iuva

Et fac vere humiles.

Gaude, vim draconis terens
Princeps, principatum gerens
Super omnes principes,
Vivo, quo frueris, pane

Unitatis christianae
Recrea participes.

[Gaude, virgo, quae aspersum

Mundum vides universum
Christi beneficio,

Quo mens freta non delinquat,

Fac, ut ei adpropinquat:
Nostra deprecatio]

Gaude, mater tribulatis
Dans solamen pietatis
Et misericordiae,
Per te dolos iniquorum
'Devitemus et errorum

Careamus carie.

5*

