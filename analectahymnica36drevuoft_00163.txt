—160—

555. Petentem primo reppulit
Nec responsum dans filius,
Secundo tibi retulit,

Quod negaret hunc impius.

556. Impius cum gemitibus
Magis instans prece tibi
Vidit te flexis genibus
Placare Dominum sibi.

557. Ibi videns te linquentem
Super altare filium
Ac de ara descendentem
Rogare propter impium.

558. Impium, Maria, tibi
Salvum Iesus tunc donavit
Teste alio, qui ibi
Clam orans visa narravit.

559. Narravit miles militi
Haeo, Maria, magnalia
Factusque pauper diviti
Consors accepta filia.

560. Filia David, Maria,

His vitalem dans terminum,
Sic sis mihi propitia,
Sic places mihi Dominum.

561. Dominum Iesum spernimus
Nos errantes peccatoreS,
Sed, domina, te petimus,
Huic reformes nostros moreS.

562. Mores, morum sacrarium,
Meos, mater, sic depara„
Quod voces incantantium
Non me trahant ad tartara.

563. Tartara iam confregisti
Cum infernali principe,
Nos, Maria, mater Christi,
A poenis horum eripe.

LVIII.

564. Eripe me, dux virtutum,
De virtutum inimicis,
Iter mihi parans tutum,
Iter termini felicis,

565. Felicissima domina,
Quid fecisti presbytero,
Ferenti tot certamina
In corpore mortifero?

566. Mortifero lapsu labens
Et consensu et opere
In teque suam spem habens,
Te spem vidit in vespere.

567. Pereunte quidem eo,
Maria, iam in peccatis
Nocte quadam iuncta reo
Carne suae voluptatis

568. Voluptatis amputatrix,
Mox mutans desideria
Salvasti‚ vitae salvatrix,
Ambos a petulantia.

569. Petulantia carnalis
Ex tunc linquit presbyterum
Per te, Maria, a malis
Versum in virum alterum.

²

570. Alterum se videns factum
Pridem pronus luxuriae,
Per te tersit mortis actum
Omnem a sua facie.

571.Faciei sanctae tuae
Intentus factus, Maria,
Psalterium laudis tuae
Tibi cantans in spe pia.

572. Pia tua suffragia
Implorando continue,
Gratias agens labia
Tibi movit assidue,

573. Assidue se abscondens
A turba pro te, Maria,
Te in sinu suo condens
Mensa, lecto, sede, via.

