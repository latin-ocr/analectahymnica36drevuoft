— 150 1——

369. Anima quidem clerici
Despecta fuit a Deo,
Sed prece tua supplici
Mox pepercit Iesus reo.

370. Eo, Maria, salvato
A poena crudelissima,
Iesu per te sic placato,
Deo fruitur anima.

371. Anima cuiusdam multum
Te, Maria, blasphemavit,
Sed occidit Iesus stultum,
Mox cum nefas eructavit.

XLIV.

372. Eructavit verbum bonum
Cor tuum, virgo Maria,
Per spiritus sancti donum
In humili vitae via.

373.Via oboedientiae
Te firmans perfectissime
Imperatori gloriae
Fuisti placens maxime.

374. Maxime tuis labiis
Diffusa Dei gratia
Hominum datur filiis
Nunc per tua suffragia.

2²75. Suffragia tua placent
Forma speciosiori,
Cuius laudes nunquam tacent
Gloriae dati decori.

376. Deam, mater decora,
Cui dat regna Iesus sua,
Salubriter iam honora
Gratulantes laude· tua.

377. Tua quidam visitare
Pergens antistes limina,
Te sibi tunc obviare
Vidit cum multis, domina.

378. Domina, cum virginibus
Hunc sua circumdedisti
Et eum caelicis cantibus
In templum introduxisti.

379. Isti tantam dans Maria

Gratiam in vita sua,
Ut quam larga. sis et pia,
Penset inde domus tua..

380.Tua clausus basilica.
Miles in bello militum
Absens agens magnifica
Sumpsit honorem inclitum.

381.Inclitum ipsum, Maria,
Reddidisti virtutibus
Eo, quod missas in via.
Exspectaret cum laudibus

382. Laudibus vacans poscebat,
Ut tu ductrix esses sua,
Nec pergens multos vincebat,
O Maria, manu tua..

383. Tua mansuetudine,
Qua polles mirabiliter,
Cinge me fortitudine,
Ut dimicam sinceriter.

384. Sinceriter et directe
In viam dilectionis
Animae sensus abiectae
Duc virga directionis.

385. Directionis ferula
Dirigens ad caelestia,
Maria, murra primula,
Cor servanS, cordis gloria.

386. Gloria tibi, regina,
Pauperum exspectatio,
Quam substantia divina
Perlustrat privilegio.

