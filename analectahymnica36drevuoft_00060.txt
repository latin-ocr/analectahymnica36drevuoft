IV. Psalterium beatae Mariae V.
auctore Theophilo monacho.

Prima Quinquagena.

1. Gaude, virgo, mater Christi,

Quae in via non stetisti
Peccatis obnoxia,
Sed in lege Dei docte
Die meditans et nocte

Vixisti innoxia.

. Gaude, virgo, labe carens,
Miro modo regis parens,
Qui gubernat omnia,

In quem frustra saevientes
Olim fremuerunt gentes
Sectantes inania.

. Gaude, stella, dux aurorae,

Quam sequentes in splendore
Verae lucis ambulant,

Te praesente se absentent

Nec se nobis repraesentent
Hostes, qui nos tribulant.

. Gaude, quae divinae laudi
Mancipata nunquam fraudi
Dedisti introitum,
Invocantem me exaudi
Nec permittas mihi claudi
Paradisi aditum.

. Gaude, virgo, quae per Deum
Dei mater, vides eum
In perenni gloria,
Percipe clamorem meum
Et perduc me ad tropaeum
Et triumphi gaudia.

6. Gaude, dulce sonans lira,
Per te summi regis ira
Delira corripiens

Ita nobis mitigetur,
Ut infirmis confirmetur
Sanitas conveniens

7. Gaude, Deo semper haerens
Et iam nil hostile verens,
Pro me obsta hostibus,
Per diversa temptamenta
De radice virulenta
Mundum persequentibus

8. Gaude, virgo, eius mater,
Cuius Dei Deus pater,
Cuius admirabile
Est in orbe nomen toto,
Omni praeponendum voto,
Prae cunctis amabile.

9. Gaude, cuius altitudO,
Mira cuius pulchritudo
Viget sine termino,
Fac, eiecto Cananaeo
Ut in toto corde meo
Confitear Domino.

10. Gaude, cuius indefessae

Caritati nil obesse
Inimicus potuit,

Is in nullo confortetur,

Sed et per te pessumdetur
Ab hiS, quibus obfuit.

