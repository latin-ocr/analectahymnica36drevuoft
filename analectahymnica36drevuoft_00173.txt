—170—

¹742. Vir-iliter, o Maria,
Per te certem cum serpente,
Vigilans feram in via
Annos aeternos in mente.

743. Mente laeta, carne spreta
Ad te, Maria, veniam,
Ut doceas me discreta,
Quando Iesum inveniam.

744. Inveniam Iesum per te,
Qui placito te responso
Exaudit, ut credo certe,
Et palam et in absconso.

745. Consolari velis ergo
Per Iesum, cum desolabor,
Me. qui mente ad te pergo,
Ut hinc fiat levis labor.

746. Labor mentis mitigatur
Laudibus tuis deditae,
Quid Mariae debeatur
Laudis, mente attendite.

747. Attendite, quam sit bonum

Ad Mariam accedere,
Quae vim valet passionum
In dulcorem convertere.

748. Convertere, convertere,

O cor meum, ad Mariam,
Ut deducat te prospere
In aeternae vit-ae viam.

749. Viam meam sic ambias
Hinc, Maria propitia,
Quod hostiles nequitias
Per te vincam cum gloria.

750. Gloria tibi, Maria,
Materia magnae laudis,
Quae libenter aure pia
Ad te clamantes exaudis

LXXVII.

751. Attendite, desolati,
Mariam consolatricem,
Ut vestrae infirmitati
Porrigat manum victricem.

752. Victricem te Caesar novit,
Igni dans imperatricem,
Hanc, quia se tibi vovit,
Ignis fecisti victricem.

753. Victricem hanc per te factam
Vox de caelo insonuit,
Quia prudens se intactam
Ab omni viro servavit.

754. Servavit hanc virtus tua
A candentis supplicio,
Et a culpa salvus sua
Donatur vir Laurentio.

755.Laurenti0 sancto quendam
Dedit Caesar hic calicem,
Quemsanciusgratamemendam
Fecit per precem supplicem.

756. Supplicem precem faciat
Ad te pro me Laurentius,
Ne morientis rapiat
Animam hostis impius.

757. Impius per te redimam
Poenam pravorum ultricem,
Ut Mariam dignissimam
Hinc tc dicat plebs victricem.

758. Victricem patientiam
Hinc, Maria, da famulo,
Gratiae fluens pluviam
Gordis mei latibulo.

759. Latibulo scripturarum
Diu, virgo, figurata,
Modo per orbem terrarum
Praedicaris declarata

760. Declarata per Sibyllam
Fuit proles tua grata
Caesari, per te ad illam
Visionem declarata.

