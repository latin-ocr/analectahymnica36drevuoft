—175—

833.1n templo te vox caelitus
Viro dandam insonuit,
Cuius virga divinitus
Floreret, quae et floruit.

834. Floruit tecum, Maria,
Is Ioseph crescens gratia,
Deserviens fide pia
Tibi cum pudicitia.

835. Pudicitia humili
Virgines aptas exemplo,

Laudem semper dans iubili

Domino cordis in templo.

836.1n templo corporis tui
Verbum Dei concepisti,
Sed sancti spiritus sui
Plena prius micuisti.

837. Micuisti mundo toti
Vita, fama et doctrina,
Effecta orbis aegroti
Salus atque medicina.

838. Medicina spiritalis,
Qua curantur flagitia,
Illis solum datur malis,
Quibus tu es propitia.

839. Propitiare igitur
Meis infirmitatibus
Prece Ioseph, qui fruitur
lam tecum caeli fructibus,

840. Fructibus fruar mellitis
Gaudiorum in patria,
Maria, Ioseph meritis,
Gloriae Iesu gloria.

841. Gloria tibi, Maria,
Materia magnae laudis,
Quae libenter aure pia
Ad te clamantes exaudis,

LXXXIV.

842.Benedixisti, domina,
Tua benedictione,
Quod laesit prima femina
Sua maledictione.

843, Maledictione fugata
Per tuam sanctitudinem
Operis, virgo sacrata,
Reatus turpitudinem

844. Turpitudinem peccati
Omnem, mater, ignorasti,
Et tamen ritum mandati
Legis, Maria, servasti.

845. Servasti, Maria, legem,
Lex purificationis,
Praesentando Iesum regem
Ulnis templo Simeonis.

846. Simeonis hunc senectus
Venerabilis suscepit,
Qui gaudio tunc refectus
Laudare Dominum coepit.

847. Coepit quoque prophetare
De te et tuo filio,
Animam tuam amare
Filii caedi gladio.

848. Gladio passi filii
Corde caesa iuxta crucem,
Palmam summi martyrii
Tenes et fidei lucem.

849. Lucem praesentans, Maria,
Iesum lucis originem,
A mentali terge via
Carnalem turpitudinem.

850. Turpitudinem horridam
Daemonum ut non timeam,
Te decoram, te lucidam
Fac morte mecum habeam.

851. Eamque societatem
Sanctorum atque sanctarum,
Quorum colo dignitatem
Indigne licet et parum.

