11.Ave‚ unum elegisti,
Huic vacans praetendisti
Contemptum caducibus,
Corda nostra inflammare
Et in bono confortare
Tuis dona precibus.

12. Ave, fratre dum turbaris,
A dilecto visitaris
Amoris ex munere,

Ad pedes mox procidebas,
Hic movetur, quando flebas

Lazari pro funere.

13. Ave, lacrimas fundebat,
Qui te multum diligebat,
Turbatur in spiritu,
Fratrem tumulo vocavit
Et palam laetificavit
Gratiae intuitu.

14. Ave, tempore palmarum
Exsul venit rex turbarum
Ad tuum hospitium,
Refugium tuae spei
Loquendo de regno Dei
Tibi dat solacium.

15. Ave, cenam praeparasti,
In amore tunc flagrasti,
Martha servit dulcius,
Unguentum pie fudisti
Super caput Iesu Christi
Honorando largius.

21. Ave, quae tunc aculeo
Cruciabaris intimo
Dilecti gravamine,
Flere tibi prohibuit,
Qui te nunquam deseruit
Paterno salvamine.

22. Ave, cruci astitisti,
Crucifixum aspexisti
Patiens mentaliter,
Sauciaris clamoribus,
Cruentaris vulneribus
Confessa totaliter.

269 —

II.

16. Ave, opus hoc laudavit
Narrandumque praedicavit
In tui memoriam,
Facta tua summe grata.⁷
Nobis miseris placata,
Fer carnis victoriam.

17. Ave, Christum captivatum,
Nocte durius ligatum
Audisti crudeliter,
ipso probra patienti
Dolore cordis ingenti
Turbaris fideliter.

18. Ave, mane praesentatum
Pilato et iudicatum
Ad clamorem populi
Dolebas male tractari,
Ad columnam flagellari,
Tui flebant oculi.

19. Ave, spinis coronatum,
Vultum sputis maculatum
Et plenum livoribus
Tu planxisti mente pia,
Ora Christi, o Maria,
Salvari vulneribus

20. Ave, crucem baiulanti
Postcedis fide constanti
Ad iocum Calvariae,
Sequeris nimium tristata
Cum Virgine desolata
Particeps iniuriae.

23. Ave, mori cupiebas,
Matrem tristem cum videbas
Crucifigi gladio,
Transfixam nimis amare
Te vis totam conformare
Virgini cum filio,

24. Ave, mater gloriosa,
Morte Christi pretiosa
Probaris certissime,
Crucifixi amatores
Fac nos esse et cultores
Mortis sacratissimae.

