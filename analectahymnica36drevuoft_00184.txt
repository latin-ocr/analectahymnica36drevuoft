—181-

XCIII.

938. Deus, Deus ultionum,
Per tuae matris honorem
Metu tribulationum
Cordi meo da vigorem.

939. Vigorem tuae gratiae
Da, mater, ut convaleam,
Donec sit corpus furiae
Missum in terrae foveam,

940. Foveam autem inferi
Subire animam meam
Non permittas, spes miseri,
Sed eleves sursum eam.

941. Eam tenens superius
Per sancta desideria,
Quae recolit inferius
Te, Maria, cum gloria.

942. Gloria ineffabilis
Tibi, Maria, iugiter,
Qua gens innumerabilis
Gloriatur feliciter.

XCIV.

943. Venite, exsultemus
In laudibus salvatricis,
Procidentes adoremus
Spem animae peccatricis.

944. Peccatricis familiae,
Commendatae saepe tibi,
Memor, mater, sis hodie,
Peccata remittens sibi.

945. Sibi fere praecipiam,
Te turbae petunt hominum,
Ut horum ignorantiam
Excuses apud Dominum,

946. Dominum Iesum offendit
Abatissa mortaliter,
Cum tentata condescendit
Dapifero carnaliter.

947. Carnaliterque concepit
De servo suo masculum,
Quod mox revelare coepit
Conventus offendiculum.

948. Offendiculum audiens
Hoc praesul a sororibus,
Illuc privare veniens
Cogitat hanc honoribus,

949. Honoribus vero multis
Te, Maria, haec honorans
Curis totis tunc sepultis
Solum fugit ad te orans,

950. Orans ergo cum fletibus
Ante tuam imaginem
obdormiens in precibus
Mariam vidit virginem.

951. Virginem te loqui sibi
Audivit et praecipere,
Ut angeli darent ibi
Auxilium puerperae,

952. Puerperae mox genitum
Angeli deportaverunt
Ad eremitam inclitum,
Cui fovendum commiserunt.

953. commiserunt septennio
Illum illi te volente3
Ο Maria, quid audio,
Quid agis in te colente?

954. Olente graviditate
Duos misit praesul viros,
Qui uteri accusatae
Retuleruut visus miros.

955. Miros reddunt per aspectus
Praesuli probra denuo,
Qui veniam ob defectus
Petit ab hac continuo.

956. Continuoque deici
Aemulas eius voluit,
Sed abatissa supplici
Prece pacem obtinuit.

