„95—

7. Amanda Sion filia,
Regalis ornamenti,
Tu vales super milia
Tam auri quam argenti.

8. Tu, mater, es prae caelicis
Virtutibus ornata,
Tu cunctis et angelicis
Spiritibus praelata.

9. Vestita solis lumine
Coniunctaque Messias,
Resplendes in cacumine
Caelestis hierarchiae

10. In celsi throni sedibus
Cum immortali veste,
Nam calcas lunam pedibus
Apocalypsi teste.

11. Nitescis miro schemate,
Regina puellarum,
Cum claro diademate
Duodecim stellarum.

12. Mirificis fulgoribus
clarescis ut aurora,
Magnificis splendoribus
Es utique decora.

13. Venusta rutilantia
Tu sidera cum stellis
Ac signa radiantia
Praeclarius excellis,

14. Limpidulum luciferum
Cum omnibus planetis,
Zodiacum signiferum
Cum candidis cometis.

15. Iam splendes super Hyadem
Et globum sublunarem,
Arcophylaxem‚ Plyadem
Et radium solarem.

16. Excellis claram elice
Boetem, Orionem
Ao omnem lueis caelicae
Praeconstellationem.

17. Refulges super Iridem
Praeclare rutilantem,
Recurvam, flavam, viridem,
Luciflue micantem.

is. Illustras super fulmina
Tu coruscationis
Et super alta culmina
Caelestis regionis,

19. Beata, quae signaculum

Es sanctae trinitatis,
Electum habitaculum
Supernae deitatis.

20. Virtutes et archangeli
Te, virgo, venerantur,
Et potestates, angeli
Cum thronis famulantur.

21. Sic Seraphim altissima,
Sic ordo principatus,
Sic Cherubim sanctissima
Gum choro dominatus.

22. E quibus tu harmoniam

Fiellae semper audis

Et citharae symphoniam
Cum hymno tuae laudis,

23. Tam suave resonantia
Psalteria cum sistris
Ac organa crepantia
Cum lyris tymphanistris.

24. Blandisone clangentibus
Cum cymbalis exsultas,

In tubis perstrepentibus

Tu iubilum auscultas.

25. En, virgo praecellentiam
Quis tuam enarrabit?

Secundum exigentiam
Quis te praeconizabit‘?

26. Nam multum affectaverant
Te sancti patriarchae,
Qui pridem adoptaverant
Videre te non parce.

