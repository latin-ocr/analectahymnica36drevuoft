—1544

441.Principali digna laude,
Dignitate singularis,
Redde procul hostis fraude
Laetitiam salutaris.

442. Salutaris, inquam, tui,
Quod saeculum desiderat,
Ut sanguinis multi sui
iniquitatem auferat.

443. Auferat et per te, peto,
Meum a me flagitium,
Ut spiritu vobis laeto
Offeram sacrificium.

444. Sacrificium obtulit
Gregoiius Dei irae
imaginemque protulit,
Quam depinxit Lucas mire.

445.Mire imago delata
Tuae, virgo, speciei
Valida peste fugata
Mitigavit iram Dei.

446. Dei angeli, Maria,
Auditi sunt tune cantare
In processione pia:
Regina caeli, laetare.

447. Regina caeli, laetare,
Sicut dixit, resurrexit,
Quem meruisti portare,
Et ad caelos se transvexit.

448. Transvexit tuus filius
Patres per aquam nimiam,
Per te filius amplius
Effundens suam gratiam.

449. Gratiam Iesu, Maria,
Sumam, servem tete duce,
Te pulsante prece pia
Mundi Gregorio luce,

450. Luce quoque prece digna
Casti viri sine dolo
Da virtutis atque signa
Imagini, qua te colo„

451. Colo te, mater divina,
Tuam cernens imaginem,
Quam colens quondam regina
Vicit omnem libidinem.

452. Libidinem abhorrentem
Frater regis concupivit,
At ipsa concupiscentem
Turri clausum custodivit.

453. Custodivit hanc praecedens
Mariae manus pro certo,
Cum rex verbis fratris credens
Occidi iussit deserto.

454. Deserto eam tradentes
Nitebantur cognoscere,
Quam illic iter agentes
Fecisti secum rapere.

455. Rapere dives decrevit,
Quam nutricem parvi fecit,
Cui, quia moechari sprevit,
Vir puerum interfecit.

456. Fecit ob hoc parvi pater
Dare nautis submergendam,
Sed huic rupi datae, mater,
Dedisti vitae praebendam.

457. Praebendam herbae virtutis
Tunc, Maria, pandens ei,

Qua gratiam sunt salutis
Adepti leprosi rei.

458. Rei quidam existentes
Erga devotam reginam,
Lepi-a morbidi languentes
Ceperunt plagam divinam.

459. Divinam curationem
Per herbam percipientes,
Cum reginae passionem
Fuerunt clare fatentes.

460. Fatentes erant sanati
Nomen tuum, o Maria,
Sic manum adversitati
Reginae mittens in via.

