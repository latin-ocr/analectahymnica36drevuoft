-— 185 —
CIII.

1010. Benedic‚ anima mea,
Mariae praelationem,
Ut recipias ab ea
Largam benedictionem.

1011. Benedictionem gentium
In omni, virgo, patria
Dedit tibi rex omnium,
Qui regna dat caelestia.

1012. Caelestia munimina
Percipiam feliciter
Nomen tuum, o domina,
Hic confitendo iugiter,

1013. Iugiter tuam faciem
Pande mihi, christifera,
Quae homines ad requiem
Partim levas in aera,

1014. Aera me fac perflare
Gratiae valde lucida,
Ut ad Iesum evolare
Mens iam resurgat torpida.

1015. Torpida caro nimlum
Animae mortem ingerit,
In qua per te daemonium
Viam nocendi deserit.

1016. Deserit tibi devotus
Mundum carni dans limitem,
Calcat Christo suo fotus
Superbum ac satellitem.

1 01 7. Satellitem superbiae
Excludas a me penitus
Mihique, mater gratiae,
Largire dona spiritus,

1018. Spiritus humilitatis
Per te detur huic homini,

O medullae

meae, satis

Mariae confitemini.

CIV.

101 9. Confitemini Mariae,
Corda, voces et opera,
Vos illustret omni die
Excelsa super sidera.

1020. Sidera, sol atque luna
Sunt amicta quamvis velo,
Virgo, pari carens una,
Nova veniens e caelo.

1021. Caelo Iesu te vicinam
Devota mente credimus
Et ad te caeli reginam
Mentes manusque tollimus.

1022. Tollimusque nostras laudes
Ad te superna gratia,
Ut nostrum ad mundi fraudes
Nullum levet iactantia.

1023. Iactantia hac carere
Fac me, mater amabilis,
Ut queam tibi placere
Pauper, servus et humilis.

1024. Humilis virgo Maria,
Domus pudici pectoris,
Per te munda stet in via
Compago nostri corporis.

1025. Corporis mei miseri
Expelle somnolentiam,
Et, ne (terat, hoc conteri
Dona per abstinentiam.

1026. Abstinentiamque per te
Servent mea praecordia,
Maria, quam decet certe
Laus et perennis gloria.

1027. Gloria manens immensa

Vobis a ves

tris subditis,

Fili pure, mater pura,

Qui caelum

verbo clauditis.

