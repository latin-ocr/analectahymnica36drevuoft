15.

16.

17.

18.

—107-

Ni fallat ista regula,
Aut peccator piacula
Paenitentia purgabit,
Aut detentus a facula
In sempiterna saecula

Ad te non adpropinquabit.

Conserva me, nam timeo,
Contremisco et paveo

Ex bonorum carentia
Et, si qua sunt, non video,
Quod egam, sed egeo,

Ut crescant tua gratia,
Tu exsuli a patria
Es pars hereditaria

Bibens in calice meo,
Dum in mea angaria
Adest tua clementia,

Et in pulvere sedeo.

Exaudi, Domine clemens,
Quem examinat vehemens
Et dira tribulatio,
Ad te confugio tremens,
vagabundus atque fremens,
Ut mea sis salvatio,
Alae tuae protectio,
Quas quaero pro refugio,
Assint mihi, qui sum gemens,
Ab insultuque noxio
Mea fiant defensio,
Ne plus exagitet me mens,

Diligani te, dominator,
Cum fueris liberator
Meus atque refugium,
Laudans quoque invocator
Tui oro et rogator,
Quoniam necessarium,
Ut doceas ad proelium
Manus meas et brachium,
Et quod fiam sic bellator
Ad expugnandum vitium,
Ut et hostium omnium
Per te fiam supplantator.

Caeli enarrent gloriam
Tuam et excellentiam,

Atque fiat magnus sonus,

19.

20.

21.

Quod elegisti Mariam

Ad currendam nostram viam
Tamquam terrenus colonus ;

Fiat quoque laudis tonus,

Quod ad nostrum magnum onus
Supportandum per gratiam

Effectus es gigas bonus

Fortissimusque patronus
Mundi tollens miseriam.

Exaudiat te Dominus
Morti datum ob facinus
Primi patris et suorum,
Exaudi nihilominus
Me te rogantem, quatinus
Miserearis meorum3
Non curruum nec equorum
In pompis vel aliorum,
Sed in te, qui es terminus
Miseriae et laborum
Et requies beatorum,
Spes est ponenda protinus.

Domine, in virtute es,

Qui regibus mundi praees
Solus tenens imperium,
Qui non desinis nec dees,
Promptus semper, ut recrees
Deformatos per vitium3

Tu cordis desiderium

Mihi dans necessarium,
Elongatus iam remees,

Ut habeam dominium

Super carnis ludibrium
Factus secundus Phinees.

Deus, Deus et Domine,
Quem Iudaei pro homine
Dirae morti tradiderunt,
Cuius effuso sanguine
Vidente matre virgine
Manus et pedes foderunt;
Vide, quod istud fecerunt
Non pro illis, qui fuerunt,
Solum vel suo crimine,
Sed et pro illis, qui erunt,
Qui modo sunt et te quaerunt
Cum devoto precamine.

