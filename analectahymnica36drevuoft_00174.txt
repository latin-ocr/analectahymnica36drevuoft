761. Clara thalamo subito
Visio facta caelitus
Caesarem ab illicito
Culmine movit penituS.

762. Penitus Octavianus
Coli deus mox despexit,
Cum inter virginis manus
Puerum sursum aspexit.

763. Aspexit enim insuper
Cum Sibylla sibi cara
Et sonuit vox desuper:
Caeli, inquit, haec est ara.

764. Ara, Maria, dicitur
Ecclesia facta ibi,
Quae testis huius redditur,

In qua dat plebs laudem tibi.

765,Tibi credimus, Maria,
Angelos in obsequium
Fuisse cum laude pia,
Cum peperisti filium.

766. Filium, Maria, tuum
Golebant animalia,
Utpote factorem suum,
Greantem haec et omnia.

767. Omnia regna penitus
Uti pace disposuit,
Cum nasci Dei genitus
Ex te, Maria, voluit.

768. Voluit quippe salvator
In tempore nasci pacis,
Qui venerat verus lator
Salutis nostrae veracis.

769. Veracis matris genitus
Hoc complevit veraciter,
Tibi, Maria, subditus
Atque Ioseph humiliter.

770, Humiliter volens nasci
Civis caelestis gloria
Et a te, Maria, pasci,
Qui semper alit omnia.

171 â€”

771. Omnia idola fracta
Fuerunt daemoniorum
Ex te, Maria, intacta
Genito Deo deorum.

772. Deorum Domino nato
Ex matre immaculata
Eius est stilo beato
Nativitas declarata.

773. Declarata sunt sacrata
Mysteria scripturarum
Te virgine fecundata
Ad salutem animarum.

774. Animarum humanarum
Fis, Maria, suscitatrix,
Decoratrix feminarum
Virorumquc relevatriX.

775. Relevatrix Adam patris
Et in limbo iacentium,
optantes virginis matris
Desideratum filium.

776. Filium tuum viderunt
A mortuis resurgentem
Et per eum perceperunt
Hi gloriam permanentem.

777. Permanentem veritatem
Tantorum mirabilium
Per omnem fatur aetatem
Plebs te, virgo, scientium.

778. Scientium scientia
Nullatenus aedificat,
Quae de te credibilia
Scripta, mater, non indicat.

7 79. Iudicat sancta lectio,
Quae vitam tuam praedicat,
Quod omnium perfectio
Virtutum te clarificat.

780. clarificat, amplificat
Laudes tuas et replicat
Homo, quem sibi vendicat
Per te Deus et dedicat.

