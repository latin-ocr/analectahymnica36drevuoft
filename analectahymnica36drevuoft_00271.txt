12. De s. Maria Magdalena.

1.Ave‚ pia Magdalena‚
Spes salutis, vitae vena,
Orta stirpe regia,
Lumen orbis ordinaris,
Dono Dei illustraris
Mali linquens devia.

2. Ave, domum es ingressa,
Vota cordis mox confessa
Iesu iuncta pedibus,
Ipsos pie nam unxisti
Crine tuo et tersisti
osculando fletibus.

3. Ave, quam fons bonitatis
Sic format vas puritatis
Sui roris gratia,
Te salvatam confirmavit,
Fidem tuam remuneravit
Pacis donans insignia.

4. Ave, nimis felix natal,
Contritio tua grata
Diw'nae clementiae,
Tu sigillum pietatis,
Speculum humilitatis,
Norma paenitentiae.

5. Ave, conversis lucerna,
Tibi fulsit lux superna
Tribuens incendia;
Spes reorum es, Maria,
Cor contritum affer, pia,
Da maestis solacia.

I.

6. Ave, Iesu praedicanti,
Regna caeli nuntianti
Adhaesisti iugiter,
Eius matri sociata,
Cuius vitam imitata
Coluisti suaviter.

7. Ave, Iesum fatigatum
Et labore anxiatum
Recipis hospitio,
Ipsum benigne tractasti,
Mentis pausam praeparasti
Summi patris filio.

8. Ave, ad pedes sedendo,
Verba Dei audiendo
Epularis intime,
De otio accusata,
Per magistrum defensat-a
Gloriaris optime.

9. Ave, partis tunc secura,
Qua fruitur in futura
Vita summi spiritus,
In praesenti miseria
Tanta abundas gratia
Concessa divinitus,

10. Ave, discipulis Christi
Quae coniungi meruisti
Talis consors meriti,
Tibi oculi fuerunt,
Qui in carne conspexerunt
Salvatorem saeculi.

