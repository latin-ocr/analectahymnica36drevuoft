. Ave, quam adivit fortis,

Quam caelestis cum cohortis
Suscepit tripudio,

Tu ab omni nos pressura

Salvans caeli duc ad iura
Sacrae precis studio.

. Ave, quae assumptis pennis
Columbinis ad perennis
Vitae transis requiem,
Supra Deum nostram curam
Nos iactantes duc ad puram
Vultus sui speciem,

. Ave, virgo cuius natus
Passus est. ct conculcatus
Pro salute gentium,
Ora, ut nos gaudeamus
Atque ipsi placeamus
In luce viventium.

. Ave, virgo, quae confisa

Es in Christo et gavisa
obumbrante flamine,

Ne lconis os nos trucis

Rodat, muni sanctae crucis
Praeclaro tutamine,

. Ave, per quam molae fractae

Sunt leonum et subactae
Christo de te edito,

Fac vindictam nos videre

His deiectis et gaudere
Regno nobis dedito.

. Ave, cuius in adventu
Christus surgens cum conventu
Occurrit angelico,
Salva nos ab inimicis
Atque vitae da felicis
Regno frui caelico.

. Ave, in qua incarnata
Maiestas et calceata
Est mortali corio,
Da, ut arcum fugiamus
Hostis artesque vincamus
Tuo adiutorio.

10.

11.

12.

13.

14.

16.

Ave, quae es exaltata

Nunc in Christo, anxiata
Cuius morte fueras

Esto nobis turris fortis

Contra vultum regis mortis,
Quem potenter superas.

Ave, Deo quae subiecta
Nuncad Christum es provecta,
In quo tua gloria,
Fac in eo nos sperare,
Ut dignetur nos purgare
Î‘ malorum scoria.

Ave, cuius caro multum

Sitivit ad Dei vultum
Mentis cum fiducia,

O Maria, tuis alis

Nos obumbra, ne feralis
Supplantet astutia.

Ave, felix iam salvata

A timore ac stipata
Supernis militibus,

A conventu malignorum

Nos defende, ne reorum
Iungamur gemitibus

Ave, virgo, supra caelos

Quam assumptam dulce melos
Collaudat angelicum,

Ut in bonis satiemur

Domus Dei ac laetemur,
Da, o sidus caelicum,

Ave, quae de huius vitae

Cursu ducta es ad mite
Caeli refrigerium,

Te iuvante adimpletis

Votis nostris ad quietis
Transfer nos imperium.

Ave, terra, de qua datur

Verus fructus, quo salvatur
Mundus ab interitu,

Ut nos natus atque pater

Benedicat, ora, mater,
Cum amborum spiritu.

