2. Planctus â€¹lc Passione Domini.

. Regem Christum defflangamus,

Eius mortem lugeamus
Planctu amarissimo,

Qui nos sibi commendamus

Et per crucem triumphamus
Corde fidentissimo.

. Absit nobis gloriari

Aut quacunque re laetari
Nisi cruce Domini,

Sine qua nemo salvari

Quit in magno mundi mari,
Istam contemplemini.

. Quisquis mortem regis plangit
Et doloribus cor angit,
Hic securus moritur,
Qui ut turtur luctum plangit,
Cum extrema tuba clangit,
Laetus hinc egreditur.

. Hoc est proprium Minoris,
Recordari vim doloris,
Quam rex Christus pertulit,
Et sectari vias moris,
Quas repletum vas amoris
Franciscus hic intulit.

. Opus erat hoc Francisci
Crucis Christi reminisci
Et plagas recolere,
Nunquam planctus oblivisci,
Sed in cruce revivisci
Corde, ore, opere.

I.

6. Cum Francisco patrizemns,

10.

Septem horis replicemus
Planctum unigeniti,

Crucifixum dum videmus,

Plancium magnum geminamus
Quasi modo geniti.

. Planctum cordis peramarum

Prodant rivi lacrimarum
Magnis cum suspiriis,
Dum videmus tam praclarum
Regem plenum tot plagarum

Tantisque opprobriis.

. Plange super regem Christum

Et conculces mundum istum
Cum sua cupidine,

Hic pertransit, sed hic manet,

Languet, plorat, ut te sanet
A culpae rubigine.

Hic in cruce sunt thesauri,

Hic sophia super auri
Rutilantem speciem,

Hic sunt sensus figurarum,

Hic plebs figit prophetarum
Suae mentis aciem.

Hic dum patitur soporem

Adam alter, ob amorem
Suum fit de latere

Sponsa, quam sic adamavit,

Quam suo cruore lavit
Fuso dulci vulnere.

