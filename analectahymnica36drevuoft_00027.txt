27.

28.

29.

30.

„24—

Provisum prophetice,

Servo tuo prospice,
Ne divisus a benignis
Digne ruat eum indignis

Sub extremo iudice.

Ave, cuius mane laetum
Nostrae noctis tersit fletum

Orto lucis radio,

Sub quo crucis per secretum
Scriptum mortis est deletum
ln virtutis brachio,

Ex tunc novo gaudio
Nostrum fuit cor repletum,
Cum dedisti mundo fetum

Sub caelesti nuntio.

Ave, per quam lucis aedes

Novi Christi coheredes
lutrant ab exsilio,

Ut stent ibi nostri pedes,

Ubi regi iuncta sedes

ln stellato solio,

Sic proscripto filio
Stolam reddit, fructus alvi
Merces redditur, qua salvi

Fiunt digni bravio.

Ave, decus mulierum,
Noctis decor, lux dierum,
Per quam mundi fabrica,
Per quam constat ordo rerum,
Vitis vitae fundens merum,
Vitis Ioseph mystica,
Sponsa sponsi unica,
Novi regis nova nupta,
Regem paris incorrupta
In voce angelica.

Ave, per quam post expletam,
In qua currit, vitae metam

Exsul intrat patriam,
Ergo vitam da quietam,
Pro qua peto, pro qua petam,

Da gerendi gratiam,

Ut ad regis curiam
Manum feram sic repletam,
Ne pro vitae fructu metam

Mortis ignominiam.

31.

32.

33.

34.

35.

Ave, munda, grata mundo,
Qui te mundam in hoc mundo
Invenit prae ceteris,

Ad te clamo de profundo,
Vocem audi, quam effundo
De profundo carceris,
Nam dux nostri generis
Me reclusit in hoc fundo

Pactum mortis ineundo
Cum auctore sceleris

Ave, cuius exaltatum
Gor non fuit nec ingratum,

Cum intra cubiculum
Ad te verbum est delatum,
Sed permansit illibatum

Pudoris signaculum,

Dum ad nostrum parvulum
Ventris tui grande stratum
Novus auctor sanitatum

Intravit cenaculum.

Ave, dudum praesignata,
Legis arca deaurata,

De hoc nequam saeculo
Intra velum transportata
Et in regis collocata

Digne tabernaculo,

Lignum sine scrupulo,
Auro caeli copulatum,

In te dicta complet vatum

Ventris clausum vasculo.

Ave, sacri vas unguenti,

Quod in oram vestimenti,
Descendit a capite,

Dans medelam laesae menti,

Dum refundit paenitenti
Spem salutis perditae,
Cultu nitens divite,

Ora nostrae facta vestis

Regem caeli carne vestis
Pudore superstite.

Ave, per quam interdictum

Primae matris ob delictum
Regis patet atrium,

Qui reducens derelictum

Fit pro nobis maledictum

