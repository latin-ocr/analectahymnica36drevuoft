——156—

480. Domini Iesu divitis
Veras dantis divitias
Heres tuis sim meritis,
Virgo, dividens gratias.

481. Gratias vanas hominum
Tua, Maria, gratia
Respuam propter Dominum,
Cui sempiterna gloria.

482. Gloria tibi, regina,
Pauperum exspectatio,

Quam substantia divina
Perlustrat privilegio.

483. Dixit in se insipiens:
Divitias quaeram mundi,
Denationem nesciens
Thesauri sui abundi.

484. Abundi sunt mundi doli
Et dolores et pavores,
Quis me perdi pati noli,
Vivificans virgo mores,

485.Mores latomus foedavit
Ad avaritiam tractus,
Qui pauperes pauper pavit,
Illos sprevit dives factus

486.Factus inde reus Deo
Fideiussor eremita
Accusatus coram eo
Pro latomi fuit vita.

487. Itaque tunc reprehensus
A iudice Iesu Christo
Per te, Maria, defensus
Mox a casu fuit isto.

488. Isto modo datus tibi,
Ut corriperet superbum,
Annuntiaus visa sibi
Et salutis suae verbum.

LII.

489. Verbum dives non audiens
Eremitam hinc reppulit,
Quem angelus accipiens
Ante tribunal sustulit.

490. Tulit increpationes
Rursum raptus gravioreS‚
Sed tuas orationes
Percepit salubriores.

491. Ο res discreta plurimum,
Eremitam protexisti
Alium, vertens pessimum
In pauperem rursum Christi.

492. Christi mater tu, Maria,
Ambos Iesu gratiores
Reddidisti cura pia
Ad laudis tuae rumores,

493. Mores et tu meos fove,
Ne cum turbis corrumpantur,
Virgo, mater prolis novae,
Per quam cuncta renovantur.

494. Renovantur per te sedes
Dignitatis angelicae,
Et sub tuos sternunt pedes
Angeli se mirifice.

495. Mirifice mansuescit
Visitatus a te reus,
Per te, Maria, virescit,
Per te salvat illum Deus.

LIII.

496. Deus in nomine tuo
Posuit magnam virtutem,
Ut prolatum ab homine
Conferat ei salutem.

497. Salutem omnis animae
Alieni praepediunt,
Sed fortes nocent minime,
Cum Mariae vim sentiunt.

