-140—

181. Reproborum spirituum
Horribili saevitiae
Non linquas tibi cernuum,
Maria, lex clementiae.

182. Clementiae servans seram,
Plena pace. plena Deo,

Fac, habeam pacem veram
Cum proximo semper meo.

183. Meo sine vultu tuo
Me circumda laetitia,
Clericum in fine suo
Laetificans cum gloria.

184. Gloria tibi, domina,
Per saecula saeculorum,
Quam glorificant agmina.
Spirituum beatorum.

185. 'l'horum enim in delictis

Nosciens⁷ virgo Maria,
Gabrielis credens dictis
Es effecta mater dia.

186. Diabolum effugasti
Tua oboedientia
Et homines revocasti,
Angelis gliscens gloria.

187. Gloria tibi, Maria,
Quam Gabriel salutavit,

Cuius carne pura, pia
Sese Deus incarnavit.

XXVIII.

188. Afferte nunc cum Maria
Preces ad Iesum hodie
Memoria pro me pia,
Cives caelestis patriae.

189. Curiae servos caelorum
Facere festivitatem
Audivit quidam sanctorum
In tuam nativitatem.

190. Nativitatem, Maria,
Tuam nemo tunc colebat,
Adhuc enim fides pia
Eius diem nesciebat.

191.Nesciebat, quid signaret
Melos is vir angelicum,
Cum caelitus huic sonaret
Divinum tantum canticum.

192. Canticum erant cantantes
Angeli tuo natali,
Nobis natam designantes
Te Mariam die tali.

193. Tali festo revelato
Sexto Idus Septembrium
Ab omni coli renato

Iussum est hoc sollennium.

194. Sollennium nunc natalis
Tui colunt ecclesiae,
Maria, spes immortalis,
Honor caelestis curiae.

195. Curiae quoque Romanae
Diu clausi persistentes
Cardinales per te sane
Elegerunt te petentes.

196. Petentesque piet-atem
Tuam solvis celerrime,
Octavis nativitatem
Ornantes ornas maxime.

197, Maxime vos, sancti Dei,
Quorum ago memoriam,
Memores estote mei
Poscentes mihi veniam.

198. Veniamque peccatorum
Meis benefactoribus
Impetres, sancta sanctorum

Una cum sanctis omnibus '

199. Omnibus tu es sanctior,
Et te cunctis plus laudabo
Teque, caelis excelsior,
Ut exalter, exaltabo.

