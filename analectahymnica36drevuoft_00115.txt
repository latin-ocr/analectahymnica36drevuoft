— 112

. Dixit insipiens rursum:
Si morti sum dandus, cur sum?
Vel, vae mihi, iam despero,
Iam mors leonem vel ursum
Mittens mihi vitae cursum
Tollat cum impetu fero.
O fatue, nullus sero
Paenitens affectu mero
Elevat oeulos sursum,
Nam tu, Deus, in quo spero
Et in quem spem meam fero,
Semper venis in occursum.

. Deus, in nomine tuo

Salvum me fac perpetuo
Orationem audiens,

Nam sibi posse tribuo

Et hanc pro me constituo
Procuratricem faciens3

Ad te vadat non rediens,

Donec tamquam bonus cliens
Reportet in sinu suo

Illud, quod est expediens

Vel quod magis conveniens
Mihi virtute vacuo.

. Exaudi, Deus, orantem
Me tibique supplicantem,
Turbatum voce hostium,
Pennas dans fac me volantem
Ut columbam elongantem
Maris mundi naufragium3
Aperi arcae ostium
Extendens mihi brachium
Ad salvandum naufragantem
Et redde te mihi pium
Post naufragii taedium
Ad stolam primam vocantem.

. Miserere mei, quia
Multa mihi sunt proelia
Perversorum bellantium,
Conculcat me malitia
Eorum et superbia
Ut lutum transeuntium;
Sed si pro te opprobrium
Patior vel convicium,
Magnus es in potentia

Et te patrem propitium
111 lumine viventium Ι
Reddentem complacentia.

⁵ . Miserere, miserere

Mei, DeuS, quia vere

In te confidit anima,
Sub alarum umbra gere
Curam mei et me quaere

Cum lapsa drachma decima
Et, si factus es victima
Pro ove nonagesima

Nona, iam me tu tuere
A sagitta nequissima,
Lingua hominum pessima,

Quae latens nescit latere.

. Si vere utique quaeram

Te, Domine, tecum feram
Patienter iniurias
Et iam fiam, quod non eram,
Per patientiam veram
Sustinendo miserias
Et, si tu adiutor fias,
Deus meus, et facias,
Quod te ut burdonem geram,
Ita loquar iustitias
In tenendo rectas vias,
Quod non perdam meam
peram.

. Eripe me et libera,

Domine, de pestifera
Secta virorum sanguinum,
De venenosa vipera,
Lingua nequam, mortifera
Malignantium hominum,
Tu mortis ante terminum
Fac me nosse te Dominum
Regnantem supra sidera,
Purgato labe criminum
Reddentem statum pristinum
Et renovantem foedera.

. Deus, reppulisti primo

Nos infectos foedo limo
Peccati originalis,
Sed misertus es ultimo
Lavacro nos sanctissimo

Mundans aquae baptismalis ;

