—142—

XXXI.

218. Beati, quorum peccata
Remittis tuis precibus,
Maria, virgo beata,
Suavis paenitentibus¹

219. Paenitentibus libenter
iugis manum das roboris,
Nautes supereminenter

Conformans pacem pectoris.

220. Pectoris nunc pacem pone,
Paratrix tranquilitatis,
Multa tribulatione
Circumdatum pro peccatis.

221. Peccatis se fabularum

Monachi quidam foedantes
Daemonum verbum amarum
Audierunt navigantes.

222. Navigantes voce pia

Mariam invocaverunt
Et vigente te, Maria,
Daemonia recesserunt.

223. Erunt ob hoc a Maria
Longe nunquam haec labia,
Sed omni loco et via
Te depromam cum gloria.

224. Gloria tibi, domina,
Quae per iter impiorum

Spargis gratiae semina,
Ut noscant vias iustorum.

XXXII.

225. Exsultate semper, iusti,
In virgine tam perfecta,
Quae fontem luctus vetusti
Siccavit mater effecta.

226. Effecta spes labentium,
Virgo, convertas iniustos,
Ut iuxta vitae bravium
Imitemur per te iustos.

227.1ustos enim laudatio
Decet et honor celebris,
Quid ergo tecum gaudio
Iustos reddis e tenebris,

228, Tenebris sedem retinens
Ruina multa volvitur,
Sed te lucem non desinens
Ad honorem erigitur.

229. Igitur, cor meum, vide,
Quid dignum ducas virgini,
Quae rectum in bona fide
Concepit verbum Domini.

230. Domini Iesu dignitas
Per ipsam sit tibi pia,
Tua ergo supplicitas
Non recedat a Maria.

231. Maria, longe quaesita
Es aquis a fidelibus,
Ibi micas lux in vita
Miraculis ingentibus.

232. Ingentibusque testibus
Laus floret mirabilium,
Quare tantis liminibus
Plebs te vovet credentium,

233. Credentium pergentium
Per te ad aram Aquensem
Semper et participium,
Quo plus laudem suam pensem.

234. Pensem, quanta sis, Maria,
Auxilii spes immensi,
Propitians ope pia
Dudum Iohanni Metensi.

235. Ensi persecutionis
Dato reo trita via
Unguenta purgationis
Poenae per te sunt, Maria.

236. Maria, Iesu gratia,
Pax, foedus, pacis osculum,
Tua misericordia
Redundat omne saeculum.

