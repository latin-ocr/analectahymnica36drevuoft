-178—

LXXXVIII.

886. Misericordias multas
Far1s, mater, hominibus
Et super bonis exsultas
Fidelium operibus.

887. Operibus magnificis
Tuarwm, virgo, manuum,
Quibus homines perficis,
Decus, laus in perpetuum.

888. Perpetuum testamentum
Pacis et indulgentiae
Hominibus in augmentum
Statuis, mater gloriae.

889. Gloriae compos divinae
Praeposita sis sanctorum
Dominaque sine fine
Terrae, marisque polorum.

890. Polorum reddis sedibus
Homines factos humiles,
Pro repulsis spiritibus,
Superbia inutiles

891. Inutiles nos eramus,
Antequam, virgo, pareres,
Sed post partum respiramus
Effecti Christi proceres.

892. Proceres tui heredes
Vere sunt beatissimi
Humanaeque metu caedis
Mente non valent adimi.

893. Adimi meo spiritu
Non valeam in obitu,
A malo, mater, spiritu
Tuo salves intuitu.

894. Tui tuo astiterunt
Almi fratres obitui,
Quos et nubes attulerunt.
Repente tuae domui.

895. Domui tuae proximi
Apostoli tunc, Maria,
Miraculi tam maximi
Mirabantur signa pia.

896.Pia mox devotione
Ac omni reverentia
Exsequias matris bonae
Peragentes cum gloria.

897. Cum gloria non modica
Et angeli descenderunt,
Qui tibi laudum cantica,
Ο Maria, concinerunt.

898. Cecinerunt et omnia
Agmina, tibi sanctorum
Laudem multam cum gloria
Una cum rege eorum.

899.Eorum rex tibi dedit
Primatum in caelestibus,
Quo te fides nostra credit
Orare pro fidelibus.

900. Fidelibus migrantibus
Statim assunt daemonia,
Ut de suis defectibus
Hos accusent per omnia.

901. Omnia vero linquentes,

Quae ad te pertinuerunt,
Te viventem iam paventes
Et migrantem effugerunt.

902. Erunt ergo tuae laudes
In cunctis regionibus,

Maria, quae fugas fraudes
Daemonum a fidelibus.

903. Fidelibus succurrere
Saepe soles in obitu,
Me, Maria, in vespere
Tuo salves intuitu.

904. intuitu quidem tuo
Non peribunt illustrati,
Licet pro reatu suo
Virgis Dei sint plagati.

905. Plagati temporaliter
Et aliter ab homine
Per Mariam perenniter
Salva animam, Domine.

