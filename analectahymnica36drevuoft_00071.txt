45.

46.

47.

48.

49.

51.

-53-

Gaude, mater, atque sursum
Vitae nostrae leva cursum
Ad montes aethereos,

Assit nobis inde salus,
Unde ruit princeps malus
In fines tartareos

Gaude, quae in lucis domo
Sic eluces, ut et homo
Et angelus pariter
Gaudeat te praeminere
In atriis lucis vere
Laetantem perenniter.

Gaude, quam super se gaudent

Principari, qui non audent
Res optare meritas,

Qui se super se levantes

Cernunt ad te suspirantes,
Quae in caelis habitas.

Gaude, mater reverenda,
Tuae proli nos commenda,
Ut in nobis maneat,
Ne nos queat irretire,
Qui Iordanem circuire

Solet, ut absorbeat.

Gaude, custos sanctae gentis,
Civitas omnipotentis,

Spes opem quaerentium,
A qua longo omnis labes,
Quae antemurale habes

Ipsum montem montium.

Gaude, splendor firmamenti,

Cor-dis curas turbulenti
Convertens in gaudium

Exsultatione plena

Et perenni, nos serena
Perducens ad bravium.

Gaude, cella pigmentorum,
Paracliti unguentorum
Redundans fragrantiam,
Domus supra petram fixa,
Quam aedificavit ipsa
Sibi sapientia.

52.

53.

54.

55.

56.

57.

58.

Gaude, celebranda piis,
Te ducente qui in viis
Ambulant caelestibus
Et exercent opus clarum,
Reficiendi suarum
Mannum laboribus,

Gaude, virgo, quae in arce

Caeli regnas, hostes arce,
Ne pios impediant,

Quos impugnant, absint modo,

Quos artare noxae nodo
Cupiunt, ut capiant.

Gaude, blanda verecundis,
Ad te clamat de profundis
Conventus fidelium,
Audi cum favore vocem
Clamitantis et ferocem
Sterne adversarium.

Gaude, per haec mundi freta
Transiens non obsoleta
Vitiorum maculis
Et in statu tam beato
Corde carens exaltato
Et elatis oculis.

Gaude, mitis et quieta,

Mire semper mansueta
Vivendo pacifice,

Tui memorum memento

Et caelesti supplemento
Pia vota perfice.

Gaude, cuius est fomentum

Sicut Aaron unguentum
Piis inter impios,

A draconis vi proterva

Simul habitantes serva,
Serva solitarios.

Gaude, quae sic expiasti

Mundum noxa protoplasti,
Ut in Dei filio,

Per te facto nostro fratre,

Detur natis Eva matre
Regni benedictio.

