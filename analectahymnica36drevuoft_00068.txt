,65-

3. Gaude, laudem regis dicens,
Qui benignos benedicens
Stat in regni culmine,
Nullo egens adiumento,
Undique ut vestimento
Sic amictus lumine.

4. [Gaude, lucis stella clarae,
Illuminans nostrum mare,
Quod ipsa exprimitur
Nominis euphonia,
Nam Syr-iace Maria
Maris stella dicitur]

5. Gaude, videns tot credentes
Proii tuae confidentes
Mente, voce libera,
Tibi quoque servientes,
Dum illius inter gentes
Annuntiant opera.

6. [Gaude, populi adiutrix,
Sedula sanctorum nutrix,
Magni regis regia,
Caelos multum qui adauxit,
Cum de Orco secum traxit

Suos ad caelestia]

7. Gaude, domina caelorum,
Laus et honor angelorum
Et sanctorum omnium,
Tui prolem revereri
Et eidem confiteri
Salus est credentium.

8. [Gaude, cuius puram mentem,
Deo pure adhaerentem,
Nulla contradictio
Affectuum irritavit,
Postquam tibi obumbravit
Divina conceptio]

9. Gaude, verbum tecum habene,
Quod perdurat non elabens,
Dulce confitentibus,
Quos probatos in adversis
Vocat ad se de diversis
Mundi reg-ionibus.
Dmves, Psalteria Rhythmica. 11.

10. [Gaude, hominum tutela,
Spes, solamen et medela,
Mundi seda strepitus
Et sio mala nostra pelle,
Ut nullius nos procellae
Inquietet spiritus}

11. Gaude, regum diadema,
Cuius praeparavit schema
Princeps, qui diluculo
Ex paterna voluntate
Et propria potestate
Surrexit de tumulo.

12. Gaude, paradisi clavis,
A dolosis et ignavis
Nos clementer separa,
Qui compotes noxae gravis
Moribus utendo pravis
Descendunt in tartara.

13. Gaude, maris huius extra
Fluctus manens et a dextra
Tui sedens filii,
Pedum cuius sunt, scabellum,
Velint, nolint, ad flagellum
Rebelles et impii.

14. Gaude, actu, verbo, mente
Deo placens, tc favente
Sit nostra confessio
Tam salubris, ut rectorum,
De salute iam certorum
Iungamur consortio.

15. Gaude, Deum pure colens,
Solum velle Dei volens,
Rectis nos associa,
Quibus Deus benedixit,
Quorum coetus pie vixit
Atque vicit impia.

16. Gaude, :summae laudis honor,
Pro modulo meo conor
Laudes tuas canere,
Adiuva me per divinum
Nomen ad habendum sinum,
Quod possim pertingere.

