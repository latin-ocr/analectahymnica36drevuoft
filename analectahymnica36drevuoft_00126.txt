35.

36.

37.

38.

—123—

Hic lancea facta clave

Apertum cordis conclave
Offert exsuli homini

Eum eximendo a vae

Per tormentum suum grave
Seque datum discrimini.

Confitemini deorum

Domino et dominorum,
Qui fecit mirabilia,

Qui motum fecit caelorum,

Planetarum et astrorum
Distinctione varia,

Hic habens in memoria
Corda, quae sunt humilia,
Hereditas est eorum,

Omni carni cibaria
Praestans in mensa propria

Cibus factus viatorum.

Super flumina sedere
Babylonis et lugere
Recordando praeterita
Debeo et iam silere
Debent [et] organa vere,
Cum tempora sint perdita,
Quibus debui merita
Omni cura sollicita
Augmentare et augere,
Sed, ecce, exinanita
Sunt omnia et irrita,
Nihil feci, restat flere.

Confitebor in conspeetu
Angelorum pro defectu,
Quem iam emendare volo,
Si quid feci in despectu
Ut contumax vel neglectu,
Plus continuare nolo,
Sed, si agam haec in dolo
Pro victu corporis solo
Aut temporali profectu,
Extra fingens, quod te colo,
Scio, quod tu stans in polo
Vides hoc in intellectu.

Domine, probans novisti
Et noscens intellexisti
Meas cogitationes,

39.

40.

41.

Vias meas praevidisti
Et super me posuisti

Tuas miserationese
Sed non agenti, quod mones,
Nec audienti sermones,

Quos fieri voluisti,
Scio, quod vitae praedones
Interitusque praecones

Ut nuntios praemisisti.

Eripe me, [o] Domine,
A pestilenti turbine
Iniqua machinantium,
Ab infideli homine,
Anhelanti conamine
Ad opus proditorium3
Nunquam mecum sit labium
Nequam mut-muratorium
Sub quocunque velamine,
Nec habeam in socium
Linguosum detractorium,
Carentem moderamine

Domine, clamare satis
Ad ostium pietatis

Possum, sed non exaudies
Nisi precibus aptatis
Ut incensum et paratis,

Per quas ad me tu venies3
Sed cum incensi species
Sit spes mea, tu audies

Me sperantem in te gratis
Et saltem usque septies
Ad gratiam recipies'

Spe recepta pro rogatis.

Voce mea et spiritu
Lacrimoso cum gemitu
Te, Deum meum, postulo,
Adesto pie mihi tu
Introitu et exitu
Per viam, in qua ambulo,
Posito offendiculo
Mihi et retiaculo,
Non in clamoso sonitu
Traditus sum periculo,
Nisi gratiae baiculo
Respicias intuitu.

