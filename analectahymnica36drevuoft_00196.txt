-193—

1154. Consummationis meae
Die cogitans amod0‚
Consulere vitae reae
Sciam, Maria, quomodo.

Mem.

1155. Quomodo <lilexi parum
Te, Maria, cum filio,
Inde reddens cor amarum
Mea est meditatio,

1156. Meditatio‚ quam de te
Habeo Iesu laudibus,
Reddit verba Christi laete
Dulcia meis faucibus.

1157. Cibus est delectabilis
Laus tua fovens interna,
Pctus desiderabilis
Vita, virtus, lux, lucerna.

Nun.

1158. Lucerna meis pedibus
Sit Iesus natus pro reis
Tuis, Maria, precibus
Et lumen semitis meis,

1159. Meis, proh dolor, semitis
Et laqueos et timores,
Ut ponerer in abditis,
Posuerunt peccatores.

1160, Ores inst-anter, Maria,
Ut me servet et amicos
Iesus Christus in hac via,
Ne ruamus per iniquos.

Samech.

1161. Iniquos actus odio
Habui nimium sero,
Sed, virgo, coram filio
Adinva me, salvus ero.

1162. Ero adhue vir inclitus,
Si mihi vis opem ferre,
Mater, cui dant reditus
Omnes peccatores terrae.

Dreves. Psaltena Rhythmicaf 11.

1163. Terrenis nimis adhaesi,
Ideo parum profeci,
Verbo, velle multos laesi,
In horis quoque defeci.

Ain.
1164. Feci malum iudicium,
De personis fictionum

Sed conieci eloquium,
Fac servum tuum in bonum.

1165. Bonum, precor, imitari
Fatum fac me, fons gratiae,
Malum in bonum scrutari,
Eloquium iustitiae.

1166. Iustitiae, veritatis
Lingua subtrahit merita,
Sed os taciturnitatis
Da, Maria, cum gloria,

1167. Gloria tuo filio,
Veritas et iudicium,
Et tibi laus cum gaudio,
Quae misereris omnium.

Phe.

1168. Mirabilia exsistunt
De te dicta in populis,
Per te, qua cuncta subsistunt,
Intellectum da parvulis.

1169. parvulis factis devote
Offerens, virgo, Dominum,
Redime me obsecro te
A calumniis hominum.

1170. Hominum linguis igneis
Scis, Maria, sum exustuS‚
Cum regulis idoneis
Vacarem licet iniustus.

Sade.

1171. Iustus manens in aeternum
Da per matris suffragium,
Ut non det me tortoribus
Rectum tuum iudicium.

13

