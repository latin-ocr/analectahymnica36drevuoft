16.

17.

18.

19.

20.

21.

22.

Ave, decus puellare,

Stella maris absque mare

Caeli ferens luminare,

Maris iter singulare,

Per quod facit transmeare
Legislator populum.

Ave, terra benedicta,

Ne vocetur derelicta

Terra dudum maledicta,

Porta patet interdicta,

Ex quo cessit mors devicta
Crucis beneficio.

Ave, in qua sub momento

Pallet aurum ex argento,

Satum celans sub fermento,

Dum relicto firmamento

Sol se carnis indumento
Tuo vestit gremio.

Ave, per quam urbs superna

Ventris fulget ex lucerna,

In lege, qua sempiterna

Sede regnant in paterna,

Quos lex mortis ad inferna
Ab antiquo traxerat.

Ave, per quam lapsum genus
Surgit, dives fit egenus,
Venter tuus ager plenus,
Ex quo prodit flos amoenus,
Sub quo perdit alienus
Praedo, quod invaserat.

Ave, virgo, cuius pectus
Caeli replet architectus,
Ne desperet iam proiectus,
Cum in ligno sit erectus
Legis serpens, ut senectus
Renovetur saeculi.

Ave, vellus Deo notum,

Rore caeli madens totum,

Nil committens contra votum,

Nullum carnis passa motum,

Aquae vivae hauris potum
In salutem populi.

23. Ave, per quam est renata

24.

25.

26.

27.

28.

29.

Pax cum nato, pacis nata,

Dum terrenus fide data

Terra caelo coaptata

Fit caelestis relegata
Veteri discordia.

Ave, per quam plebs adiuta
Te tuente currit tuta
Nec iam morti dat tributa,
Rosa nata de cicuta,
Cuius morte distributa

Sunt armati spolia.

Ave, virgo, virga zeli,

Viam pandens Israeli,

Mons ostensus Danieli,

In quo 'templum regi caeli

Fit legato sub fideli
Ornante paraclito.

Ave, sacro vernans flatu,
Nauius, cuius odoratu
Tractus redit minor natu,
Primo mota sub reatu
Confirmatur â€˜terra statu
Libertatis reddito.

Ave, cella grata Deo,

Locus aptus Elisaeo,

Ut restringat se sub eo

Et devicto Philistaeo

Pacem nobis cum tropaeo
David noster referat,

Ave, mitis, ave, pia,

In qua mare cum Maria

Dulci sonat harmonia,

Praeparata regi via,

Qua de mundi phantasia
Nos ad vitam transferat.

Ave, petra singularis,
Quae mtacta salutaris
Aquae fontem illis pariS,
Quos post cursum huius maris
Sublimabit in praeclaris
Superna promissio.
2*

