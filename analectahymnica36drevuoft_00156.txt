——153—

423. Cives superni gaudii
Te adorant sine fine,
Quanto magis nos miseri,
Placatrix irae divinae.

424. Divinae iam visionis
Solita dare gaudia,
Redime me tuis bonis,
Ne caeli priver gloria.

425. Gloria tibi, regina,
Pauperum exspectatio,
Quam substantia divina
Perlustrat, privilegio.

XLIX.

426. Deus deorum colitur,
Maria, tuus filius,
Deus tuus sum, loquitur,
Praeter me non est alius,

427. Alius non nos redemit,
Nisi natus ex te Deus,
In conspectu cuius tremit
Caelum, terra, sanctus, reus.

428. Reus omnis exardescit
In extremo iudicio,
Nisi solum cui compescit
Tua Iesum oratio.

429. Oratio tui oris
Dulcis super favum mellis
In die magni furoris
Me liberet. a flagellis,

430. Flagellis flagitiorum
Monialem daemonium
Suffocavit, cum decorum
Tui sprevit obsequium.

431. Obsequium illicitum
Haec iuveni dare volens,
Per templum quaerens exitum
Nequivit ire te coleuS.

432. Colens rursum te temptata
Iterum volens exire,
Mox Maria invocata
Non valuit praeterire.

433. Ire tamen ad peccatum
conans in se proposuit,
Quod Mariae nomen gratum
Taceret‚ et sic corruit.

434. Corruit non invocato
Tuo, Maria, nomine,
Tunc ostio reserato
Diabolico numine.

4:35. Numine tam pestifero
Ne cadamus sic in via,
Signa nos salutifero
Nomine tuo, Maria.

436. Maria, mare bonorum,
Inopem hunc intuere
Et pressi mole malorum
Misericors miserere,

437.Miserere semper mei,
Mater misericordiae,
Miserere nimis rei,
Virgo, largitrix gratiae.

438. Gratiae tis plenitudo
Peccata mea deleat,
Et meriti magnitudo
In me fidem adaugeat.

439. Adaugeat et spem veram,
Laetitiam et gaudium
Caritatemque sinceram,
Gratiae beneficium.

440. Beneficium utile
Aciei dans mentali,
Maria, firmans humile
Cor spiritu principali.

