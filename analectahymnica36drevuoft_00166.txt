—163—

614. vitandum carnalem motum
Vitare, virg0, cupio,
Quamobrem activum potum
Gratiae tuae sitio.

615. Sitio tantae gratiae
Adipem et pinguedinem,
Quae repleat cotidie
Interiorem hominem,

616.Hominem exteriorem
Vincam taetus hac gratia,
Ut laudis tuae decorem
Magis laudem cum gloria.

617, Gloria tibi, Maria,
Per quam piatur impius,
Cuius ipse laude pia
Maneam solitarius

LXIII.

618. Exaudi, Deus, orantem
Pro cognatis et amicis
Ob Mariae dignitatem,

Per quam cuncta benedicis,

619. Dicis etiam, Domine,

Quod oremus pro malignis,

Orante mecum virgine
Malos tangat vivus ignis.

620. Ignis, mater caritatis,
Quem Iesus misit in mundum,
Persequentium me gratis
Cordium intret profundum.

621. Profundum intret etiam
Cordis mei sacer ignis,
Ut amore perficiam
Cum benignis et malignis.

622. Malignis pro me resistas,
Ne me calor horum necet,
Et votis meis assistas,
Nam, Maria, laus te decet.

LXIV.

623. Te decet hymnus et votum,

Maria, pacis visio,
Caeli, terra, mare totum
Sub tuo sunt imperio.

624. Imperio Frederiei
Suspensus triduo vixit,
Manus vicit inimici
Nam Ave Maria dixit.

625. Dixit is Ave Maria
Spe quinquies cotidie,
Deo Pater noster tria
Et unum sacrae hostiae.

626. Hostiae communionem
Hine postulans sibi dari
Ante mortis passionem,
Qua tandem possit salvari.

627. Salvari vivum, Maria,
Fecisti in patibulo,
Donec suit fide pia
Alitus vitae pabulo.

628. Pabulo panis vitalis
Refectus mox exspiravit
Fideique cinctus alis
Per te ad Iesum migravit.

629. Gravi tantum infamiae
ht scandali suspendio
Honori bonae gratiae
Tuo reddas imperio.

630. Imperio tui nati
Reddis animas sublatas3
O virgo, quam sunt beati
Dantes tibi laudes gratas!

631. Gratas enim Iesu facis
Talium conscientias,
Ab eis lupi rapacis
Longe fugans saevitias·

632. Saevitiae autem irae

Et aemulorum odia
Illaesum me fac transire,

Maria, pacis gloria.

11 *

