25.Ave‚ lesum deponenti
Ioseph et sepelienti
Aderas maestissima,
Ad monumentum sedebas,
Consilia non timebas
Impiorum pessima.

26. Ave, dilectum quaesisti,
Quem ungere voluisti
Caritatis studio,
Angeli apparuerunt,
Eum vivere dixerunt,

Langues desiderio.

27. Ave, ardens in amore
Praestolaris cum fervore
Dilecti praesentia,

Quem dum vides vivum stantem,

'l‘e Mariam nominantem,
Percepisti gratiam.

31. Ave, pie conversata,
Apostolis aggregata
Manens in cenaculo,
Sine taedio orabas
Et donum Dei affectabas
Mundo receptaculo.

32. Ave, plene perlustrata,
igne sancto consummata
Deitatis numine,
Almum pneuma visitavit,
Sic te sponsus honoravit
Gratiarum lumine.

33. Ave, tota flamigera
Exstas, morum fructifera
Magnis cum virtutibus,
Transitoria sprevisti,
Nam pauperibus dedisti
Praedia cum opibus,

34. Ave, matrona nobilis,
Ad te clamat grex fragilis,
Audi nos, propitia,
Ut a culpa emundemur,

Ne post mortem perturbemur

Arverni tristitia.

270 -—
28. Ave, primo digna. frui
Visu redemptoris tui
Surgentis in gloria,
Testis verax resurgentis,
Caelum terramque regentis
Sollenni victoria.

29. Ave, vitae praedicatrix,
Sis pro nobis exoratrix
Nobilis apostola,
Laus et decus mulierum,
Te ditavit numen verum
Nos in fide robora.

30. Ave, praesens adfuisti,
Magno gaudio vidisti
Adesse regem gloriae,
Cum dignis tunc benedicta,
A Deo nunquam derelicta
In valle miseriae.

IV.

35. Ave, probra pertulisti,
Dum proclamas fidem Christi
Eiecta molestiis,
Tuo sacro collegio
A maris naufragio
Demersa miseriis.

36. Ave, caelitus protecta
Marsiliam es eiecta
In salutem gentium,
Verba vitae praedicando,
Mentes vanas illustrando
idola colentium.

37.Ave, natum impetrasti,
Quem et terrae consignasti
Matri dans obsequia,
Hanc a morte suscitando,
Pignus datum educando
Facis mirabilia.

38.Ave, dulcis o Maria,
Da levamen bac in via
Complens desideria,
Protege te diligentes,
Consolare nos gementes
In praesenti miseria.

