IX. Psalterium
auctore Guillermo de Deguilevilla.

Prima Quinquagena.

]. Beatus vir, qui erigit

Mentis vultum et dirigit

Ad suum directorium,
Qui videt et intellegit
Memoriaeque redigit,

A quo suum principium3
Nam eius manet folium
Non defluens per vitium

Et, si defluat, eligit
Fugam ad diversorium
Ventumque vitans noxium

Ibidem se recolligit.

³ . Quare fremuerunt pridem,

Qui refugium ibidem
Habuere fugientes?
Ipse Deus manet idem,
Semper manens inibidem,
Recipiens omnes gentes3
Olim fuere videntes
Ipsum dixisse dicentes,
Quod post revelatam fidem
Nato dato in parentes
Exaudiret venientes
Et, supplicantes eidem.

. Domine, quid multiplicem
Verba sciens te iudicem
Iudicaturum saeculum,
Trinum Deum et simplicem,
Revocatorem, indicem
Errantium et exsulum?
Hinc exsurgo per baiulum
Precum clamorem sedulum
Maiestatis ad apicem
Currens, ut tuum famulum
Benedicas et populum,
Ut sint concordes invicem.

4. Cum immorarem anxiuS,

Multotiens propitius

Fuisti mihi, Domine,
Nec quidquam mihi melius,
Quam quod fias adhuc pius

Signato vultus lumine,
Olim pactum cum homine
Cum filio et flamine

Sic fecisti, quod filius
Carnem sumpsit ex virgine
Miro conceptus ordine,

Nihil nobis utilius.

. Verba mea hinc erigo

Ad te, fili, et dirigo

Qui ad salutem venisti,
Tibi me servum obligo
Et sub te me recolligo,

Ne peream, quem fecisti;
Et si iniquos odisti
Nec peccatum voluisti,

Cui, vae mihi, me subigo,
Scutum tamen te dedisti
Mihi et benedixisti,

Si nornen tuum diligo,

. Domine, ne in furore

Iudicis irati more
Quandoque me corripias,
Tu sciS, quod sine dolore
Nullae mihi fiunt horae
Sustinendo miserias;
Unde, nisi mihi pias
Praestes misericordias
Haustas ex tuo cruore,
Turbatus sum nullas vias
Mihi videns propitias,
Expavescens cum tremore.

