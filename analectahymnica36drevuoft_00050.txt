4. Ave, mortis

Evae destructio
Vitaeque spes

et restitutio,
Audi preces,

quibus te petimus
Neque spernas,

qui te deposcimus.

5. Ave, larga
donatrix veniae,
Miserere
filiis gratiae,
Quos conculcat
pestis superbiae,
Et impugnant
hostes tota die.

6. Ave, virgo,

quae nobis miseris
Subveniens

semper misereris,
Miserere

nobis, te poscimus,
Qui iugiter

in te confidimus.

7. Ave, virgo,
quae verum iudicem
peperisti,
criminum vindicem,
Fac, ut eius
vindicta [anxia]
In nos praeponderet
misericordia.

8. Ave, port-a

patens iustitiae,
Sed principi

clausa malitiae,
Libera nos

clemens ab hostibus,
Eripiens

ab insurgentibus.

9. Ave, virgo
sacro spiramine

Fecundata,
non viri semine,

-47â€”

Nos divina
ira non destruat,
Sed rebelles tua
caritas eruat.

10. Ave, mater

salvantis saeculum,
Caritatis

renidens speculum,
Audi preces

te deprecantium
Annuendo

votis orantium.

11. Ave, hostis
impudicitiae,
Regi parens
omnis munditiae,
Fac nos eius
mandatis subici
Salutari
placendo iudici.

12. Ave, splendens

lucerna saeculi,
Christiani

spes vera populi,
Fac, ut simus

ad Deum vigiles
Nec filii

lucis dissimiles

13. Ave, iustos

semper exaudiens,
Mater pura

et virgo pariens,
Coniunge nos

Deum timentibuS,
Eripiens

ab eius hostibus.

14. Ave, Sion
caelestis specula,
Quam per cuncta
laus decet saecula,
Fac, nt pacis
effecti visio
Vota Dei
reddamus filio.

