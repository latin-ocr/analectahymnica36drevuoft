—124—

42. Domine, orationem
Atque obsecrationem
Meam percipe auribus
Videns persecutionem
Atque tribulationem,

Quam patior ab hostibus,

In miserationibus

Tuis misericordibus
Habeo devotionem,

Ut malis irruentibus

Per te fugatis omnibus
Des mihi salvationem.

43. Benedictus, qui proelium
Meum agis et brachium

Contra hostes meos tendis,

Qui eos ad fumigium
Tangis et ad incendium,

Dum obstinatos perpendis,

Propitiusque descendis
Et benigne te ostendis
Cunctis esse refugium,
Qui pro culpis corrigendis
Et in aliis agendis
Te quaerunt in auxilium.

44. Exaltabo te laudibus
Tam diebus quam noctibus
Glorificans nomen tuum
Totis animae viribus,
Potentiis, conatibus
Semper et in perpetuum,
Cum causa sis eflectum,
Eos ornans per mutuum
Variatis decoribus,
Nunquam per discontinuum
Te debent radicem suum
Laudis dare neglectibuS.

45. Lauda ergo pauperrima
Dominum mea anima
Nunc et, quamdiu fuero,

Quidquid es, a causa prima

Nobilitate maxima
Te eductam considero3
Ergo mihi vae misero,
Si me geris et te gero
Ad inferni novissima,

Nec agis laudes supero,
Qui te portans in humero
Pro te factus est victima.

46. Laudate Deum, quoniam

47.

48.

Ad eius facta gloriam
Iucunda est laudatio,
Hic sanans mentem sauciam
Dispersis reddit patriam,
In quibus est contriti03
Eius est numeratio
Stellarum et vocatio
Per totam peripheriam,
Motuum ordinatio,
Effectuum cognitio,
Qui parat terrae pluviam.

Lauda, Ierusalem, talem
Artificem supernalem,

Qui confortat seras tuaS‚
Lauda, Sion, aeternalem
Dominum et immortalem

Et ad laudandum exuas
Sordes omnes et diluas
Tuncque devote induas

Te monstrando talem, qualem
Oportet ad assiduas
Laudes atque perpetuas

Virum esse spiritalem.

Laudate Dominum caeli
In erectione veli

Vitae mundi signifera,
Laudate eum, angeli,
Virtutes et archangeli

Et cuncta eius opera,
Serviant ei sidera,
Caelum, mundus et cetera,

Et committat Raphaeli
Ut sanet mentis vulnera
Sic, ut captantes supera

Commendentur Michaeli.

49. Cantate Deo canticum

Omni laude magnificum
111 sanctorum ecclesia,

Det Israel hymnificum

Tubilum et prosodicum
Concrepantem melodia3

