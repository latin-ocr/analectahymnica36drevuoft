..â€”

152 --

XLVII.

406. Magnus Dominus est nimis,
Maria, tuus filius
Deus laudetur imprimis,
Praeter quem non est alius.

407. Alius non constituit
Documenta sanctae legis,
Nisi qui nasci voluit
Ex te, mater primi regis.

408. Regis magni tu civitas,
Maria, plena gaudio,
Cuius gratiae largitas
Dat terminum flagitio,

409. Flagitio carnis pronus,
Cum te iuvantem aspexit,
Mox effectus sensu bonus,
Motus carnales despexit.

410. Despexit carnis affectum

Contemplans tuam faciem,
Quid ergo te per effectum
Cernens aget in aciem?

411. In aciem inimicam

Carnis cum ad. te fugio,
Ut verum, Maria, dicam,
Mox salvor a contagio.

412. Gontagio carnis carens,
Divino languens amore,
Parturisti, sancta parens,
Sine quocumque dolore.

413. Dolore gravi gravato,
Et carnali et mentali,
Remedio plena grato
Subveni cura vitali.

414. Tali subventu subventum
Exponam me laudi rite,
Virgo, per cuius obtentum
Sunt mox preces exauditae.

XLVIH.

415. Audite nunc, omnes gentes,
Gesta Mariae virginis,
Hanc cogitant cunctae mentes,
Quae salvatrix est hominis,

416. Hominis Ioachim iusti
Coniunx, Anna valde pia,
Sumpsit angeli venusti
Verbum super te, Maria.

417. Maria, haec mater tua,
Mater incliti seminis,
Tres dans in senecta sua
Marias magni luminis.

418.Luminis vero divini
Tu mater prima, Maria,
Vulnus verbi serpentini
Curans, virgo, prole pia.

419. Pia prece Annae matris
Suffragiisque sororum
Iesu, per te nostri fratris,
Lumen mihi da decorum.

420. Decorum Dei filium,
Repulsorem caliginis,
Prodis nobis praecipuum
Reprobis, quae pax hominis.

421. Hominis vires interni
Bonis vitae sunt desertae,
Nisi viroris superni
Sint virtute fotae per te.

422. Per te gratiam capiunt,
Maria, pauper et diveS,
Precesque tuae faciunt
Homines sanctorum cives.

