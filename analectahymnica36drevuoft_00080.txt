31.

32.

33.

34.

35.

36.

37.

..77-

Ave, de qua rex caelorum

Natus stetit Iudaeorum
Docens in concilio,

Ambulantes per obscura

Nos custodi iugi cura
Isto in exsilio.

Ave, decus castitatis,
Tu solamen deitatis,

Tibi nullus similis,
Hostes nostros preme fortes,
Pacis simus ut consortes

Per te, Î¿ amabilis.

Ave, quae de lacrimarum

Valle isti ad praeclarum
Caeli habitaculum,

Nos per tuam servitutem

Duc caelestem in virtutem
Carnis post obstaculum.

Ave, terra benedicta,

Qua salvatur plebs adflicta
Longaque captivitas,
Sicut per tc salus datur,
Sic et nobis ostendatur
Divina benignitas.

Ave, virgo, cuius vita
Verbo Dei custodita
Fuit ab initio,
Deduc nos in tua via,
Ne tradamur, o Maria,
Inferni supplicio.

Ave, Sion porta clara,
Cuius ortu mors amara
Venit ad interitum,
Christus in te homo natus
Nostros solvat ut reatus,
Tuum poscat meritum.

Ave, fida, quae mansisti
Cum dilecto, dum vidisti
Notos omnes cedere,
Qui expansus est in cruce,
Amplectatur te nos duce
Cum amoris foedere.

38.

39.

40.

41.

42.

43.

44.

Ave, fulgens Christi throne,

Qui in tua, Deus bone,
Lucet ut sol facie,

Advocata et fidelis

Testis nobis sis in caelis,
Pia mater gratiae.

Ave, quae nunc et in aevum
Nobis contra mundum saevum
Facta es refugium,
Servos tuos rege, mater,
Ne post mortem hostis ater
Trahat ad supplicium.

Ave, virgo, beatorum
Custodia angelorum,
Fideli custodia
In te, clemens, da sperantes,
Ut leonem conculcantes
Eius vincant odia.

Ave, quae factura Dei

Es excellenS, in qua spei
Nostrae delectatio,

In virtute sicut palma

Per te nostra, mater alma,
Refiorescat natio.

Ave, sedes praeparata,

In qua sedet carne nata
Dei sapientia,

O Maria, sancta Deo

Domus facta, per te reo
Detur indulgentia.

Ave, cuius nati sanguis
Condemnatus arte anguis
Vicit et saevitiam,
Quod per legem eruditis
Per te virgo nobis mitis
Veram det laetitiam.

Ave, pia mater Christi,

Quae ipsius praevenisti
Confitendo faciem,

Te in psalmis collaudantes

Post laborem exsultantes
Fac intrare requiem.

