- 64-

43. Gaude, virgo, cuius nusquam
Dux non fuit, qui priusquam
Montes essent, exstitit,
Qui formavit orbem terrac
Et formatum circumferre
Cura nunquam destitit.

44. Gaude, mater, a qua longe
Omnes mali, nos adiunge
Bonorum consortio,

Qui habere Deum caeli
Protectorem de fideli
Merentur obsequio.

45. Gaude, virgo confitendi
Deo semper et psallendi
Singulare specimen
Et exemplar sine pari,
Dignum digne conservari
Per divinum regimen.

46. Gaude, et hunc pro me ora,
Qui in omni praesens hora
Cunctis mundi terminis
Se praecinxit in decore
Ad regnandum cum vigore
Summae fortitudinis.

47. Gaude, cui et in cuius
Cura mundi faetor huius
Apparuit humilis,
In non diligentes bonum
Vere Deus ultionum
Et iudex terribilis.

48. Gaude, mater, invocantes
Nomen tuum et amantes
Tuis redde precibus
In spiritu exultantes
Atque Deo iubilantes
Mundi cordis plausibus.

49. Gaude, virgo, per te muudus
Refiorescit laetabundus,
Audi preces supplicum,
Da, ne hostis nos supplantet,
Sed et omnis terra cantet
Novum Deo canticum.

50. Gaude, virgo, regno Dei
Clareseente plaudat ei
Omnis terra sedule,
Propulsetur hostis taeter,
Plaudat pontus, laudet aether,
Collaeteutur insulae.

51. Gaude, virgo, Deo canta,
Qui te per tot atque tanta.
Extulit magnalia,
Qui hominem redimendo
Et a morte resurgendo
Fecit mirabilia.

52. Gaude, gregem Dei pascens,
Nulli minans vel irascens,
Tuos serva. servulos
Et ancillas, quas dat tibi
Rex, qui regnum servat sibi
Super omnes populos

53. Gaude, mitis, expers irae,
Docta Deo deservire -
Semper in laetitia,

Ne moreris expedire,
Quos innectunt anguis spirae
Spirantis letalia.

04. Gaude, semper laeta manens,
Iudicium laete canens

Cum misericordia,
Regi, qui te praefert, cunctis,

Vivis aeque ut defunctiS,
Cordis innocentia,

Tertia Quinquagena.

1. Gaude, virgo, tui mores
Pro me clament, ut clamores
Mei Deo placeant,
Ut se non avertat a me,
Sed respectu suo squammae
Peccati dispareant.

2. Gaude, verae lampas lucis,
Benedicti mater duciS,
Quam coetus fidelium
Nunquam debet oblivisci,
Sed instanter proficisci
Ad eius imperium.

