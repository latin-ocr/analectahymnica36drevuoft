-146 ——

296. Culminis cultorem tui
Ob hoc, mater, me praepone
Et, ne vita cernar rui,
Me iuxta te semper pone.

297.Pone sub me, mater, manum,
Ut, si cadam, non sim laesus,
Ob lapsum enim humanum
Te tam gratam fecit Iesus.

298. Iesus, salvator saeculi,
Reliquit illos ad plenum,
Qui tui non sunt famuli
Et arescunt sicut foenum.

299. Foenum factus ne arescam

Et deeidam ut olera.
Prae vitiisque vilescam,
Da mihi tua ubera.

2300. Ubera, ut ita dicam,

Quae sugunt bonus et malus.
Ut indc te benedicam,
Maria, multorum salus.

301. Salus siquidem iustorum
A tua prodit gratia,
Lux, protectio eorum,
Pax, gaudium et gloria.

302. Gloria tibi iugiter
Ab omni, Deus, homine,
Gloriaque sit pariter
Mariae, nostrae dominae.

XXXVII.

303. Domine, ne des me poenis,
Cum iustis reddas mercedem,
Precibus gratiae plenis
Te mater placet heredem.

304. Heredem mortis aeternae
Secutae sunt plebes reae,
Sed, spes vitae sempiternae,
Esto ductrix vitae meae.

305. Meae iam eaput animae
Supergressa sunt scelera,
Meque premunt gravissime
Culparum nexus onera.

306. Onera vero levia
Virtutum pauca perfero,
Sed, Maria, allevia
Omne pondus in misero.

307. Miseroque nimis facto
Praesto sis, spes orbatorum,
Et extra sensum redacto
Redde lumen oculorum.

308. Oculorum gratum lumen,
Quod intuentur oculi,
Verae lucis mitte numen,
Illuminatrix saeculi.

309. Saeculi quidem amici
Me spreverunt tribulatum,
Sed socia te felici,
Laetifica desolatum.

310. Latum mittens munus tuum
Monacho Cistereiensi,
Huic nuntians finem suum,
Luminis latrix immensi.

311. Immensi signum amoris
Iacenti super lectulum
Ostendisti, fons dulcoriS,
Maria, dans huic osculum.

312. Osculum, Maria, laudis
Tibi dabat incessanter,
Carnalis venena fraudis
Detestans per te constanter.

313. constanter tunc is retinens
Te, Maria, memoria,
Per te Iesum iam obtinens
Caeli fruitur gloria.

314. Gloria mea, Maria,
Psalterium et gaudium,
Sis ad Iesum mihi via
Per istius suffragium.

