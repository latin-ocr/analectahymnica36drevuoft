*189*-

1082. Infernum duc meam mentem,
Aeterne dux animarum,
Quae portasti convertentem
Rupem in fontes aquarum.

1083. Aquarum sanctificator
Elementis te praefecit,
Qui tui, virgo, sacrator,
Quaecunque voluit, fecit.

1084. Fecit te dominam poli,
Terrae, maris et omnium,
Se faciens et te 0011,
Non simulacra gentium.

1085. Gentium damnant idola
Ea colentem hominem,
Sed salvatur Iesucola
Colens tuam imaginem.

1086. Imaginem puer tuam
Contemplans mirabiliter
Te perfecit sponsam suam
Per annulum fideliter.

1087. Fideliter consueta
Te petentis desponsare
Recepisti mansueta
Annulum digito clare.

1088. Clare videns miraculum
Puer socios vocavit
Astrictumque sic annulum
In imaginem monstravit.

1089. Stravit sese tunc iuvenis
Sub iugo tui amoris,
Ο Maria, quae subvenis
Caris tuis cunctis horis,

1090. Horis memorans omnibus
Tui carnis sponsam sprevit,
Quo quippe cum virtutibus
Amor Iesu per te crevit.

1091. Crevit et desiderium
Post haec in eo carnale
Tractansque matrimonium
Votum liquit spiritale.

1092. Tale conubium stare,
Maria, non permisisti
Propter votum salutare
Tibi factum, mater Christi.

1093. Isti namque quiescenti
In lectulo cum uxore
Fuit turris tutamenti
Tis imago miro more.

1094. More sponsae prohibuit
Sponsum vota violare,
Dum in medio iacuit
Volens eum conservare.

1095. Servare, Maria, tibi
Gitens, quem sic desponsasti,
Rursus minas ferens sibi
A coniuge revocasti.

1096. Castitate tunc succinctus
Mundum sprevit et vitia
Eremoque Iesu vinctus
Te coluit cum gloria.

1097. Gloria tuo filio,
Veritas et iudicium,
Et tibi laus cum gaudio,
Quae misereris omnium.

CXIV.

1098. Dilexi tuum filium,

Qui per precem, virgo, tuam

Ad tribulatum nimium
Inclinavit aurem suam.

1099. Suam iustus iustitiam
Perfici per te fatetur
Et petentibus veniam
Deus noster miseretur,

1 100. Miseretur memoribus
Tui beneficiorum,
His se tuis dans precibus
In reglone vivorum.

1101. Vivorum in mortis umbra
Sedentium sede sedi,
Sed mihi, mater⁷ obumbra,
Quae lux vera debes credi.

