ll. Rosarinm beatae Mariae V.

Auctore Iacobo Merlone Horstio.

Ι.

Salve, mater pietatis,

Per aeternum trinitatis
Condita consilium,

Ut immensum, increatum

Verbum patris incarnatum
Mater gignas filium.

1. Gaude, caelum, et mirare,
Psalle, terra, plaude, mare,
Deum laudent onmia,
Nam creator potens iure
Novo foetu creaturae
Mundo parat gaudia.

2. O quam felix et praeclara,
Deo grata, nobis cara,
Virginis conceptio,
Quae parentes infecundos
Prole, beat nos immundos
Vitae beneficio.

3. O quam praestans atque pura,
Quae transscendens carnis iura
Nescit improperium,
Eia, clausum plaude caelum,
Recreatus, en⁷ anhelum
Patrum desiderium.

4. O quam felix fulsit hora,
Qua consurgens haec aurora
Mortis umbram dissipat,
Quae, natalem nacta purum,
Tota pulchra iam venturum
Mundo solem nuntiat.

5. O beata, quae futura
Dei mater es natura,
Nobis mater gratiae,
Paradisus voluptatis
Et asylum libertatis
Causaque laetitiae.

6. Novum zeli mox exemplum
Das, tenella, petens templum
Praesentanda Domino
Et ter quinos trima scandis
Gradus, prima casto pandis
Vota libens animo,

7. Hinc devota famularis
Manens templo nee lassaris
Domini servitio,
Psallis‚ oras et laborem,
Deum laudas et honoras
Proximos officio.

8. Hinc accendunt omnem sexum
Castitatis ad amplexum
Virginis vestigia,
Erat olim laus fecundis,
Sed iam nova profert mundis
Virgo privilegia.

