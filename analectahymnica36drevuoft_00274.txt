39. Ave, nimium succensa
Dona praeoptas immensa
Degustare suaviter,
Ex hoc eremum petisti,
Tur-bas hominum sprevisti
Contemplando iugiter.

41.Ave, triceno tempore

Manes sic in nemore
Ignota hominibus,
Sacerdoti apparuit,
Qualis sit, innotuit

Secretis caelestibus.

42. Ave, mire es transvecta
Christi corpore refecta
Sanguinisque poculo,
Fundis lacrimas fervoris
Ignita dono amoris,
Recensum saeculo.

43. Ave, dulciter prostrata,
Vita prae vi consummata
Spiritus egreditur,
Caeli scandens vestigia
vocaris ad convivia,
Nova lux suboritur.

44. Ave, mater pietatis,
In abyssum claritatis
Absorpta feliciter,
Ubi digne gloriariS,
Deum trinum contemplaris
Secura perenniter.

45.Ave, sponso praesentata,
Eius matri copulata
Amoris amplexibus,
Collega apostolorum,
Chorum possides victorum
Praelucens virginibus.

271 —-

40. Ave, quae septenis horis
Es ab antro ducta foris
Angelorum obsequio,
Concentus audis caelicos,
Vultus cernis angelicos,
Pasceris solacio.

46. Ave, meritis ditata,
Parte optima beata
In caeli palatio,
Tot ferens privilegia
Tantae legis insignia
Frueris cum gaudio.

47. Ave, potens advenisti,
Marthae lumen protulisti,
Hostis fugans tenebras,
Novum sidus obcaecatis,
Monstra viam desperatis
Mentis purga latebras.

48.Ave, mitis Magdalena,
Gratia caelesti plena,
Signis fulges sedulis,
Per te capti liberati,
Mortui sunt suscitati,
Caeci vident oculis,

49. Ave, praebens auxilia
Te petenti, naufragia
Nec patitur aequoris,
Sub altare ponit scripta
Reus gemens ob delicta,
Gaudet liber sceleris,

50. Ave, clemens peccatori
Stephano, festi cultori,
impetrasti gratiam,
Ipsum pie convertisti,
Hora mortis astitisti
Sursum tollens animam.

Conclusio.

51. Ergo, dulcis Magdalena,
Confer pacem, cor serena
Tuorum fidelium,
Auge veram caritatem,
Propter tuam pietatem
Pelle omne noxium.

52. Ιη extremis nos defende,
Quod sis clemens, tunc ostende
Eae cibari ferculo
Panis vivi, ne tegamur
Morte saeva, sed fruamur
Tecum dulci poculo.

7

