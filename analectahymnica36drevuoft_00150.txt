-147—

315. suffragium tanti viri
Apud te pleni gratia,
Ut valeam exaudiri,
Peto cum laudis gloria.

316. Gloria tibi, domina,
Quae per iter impiorum
Spargis gratiae semina,
Ut noscant vias iustorum.

XXXVIII.

31¹7. Dixi: ponam custodiam
Te mihi, vitae servatrix,
Ut autem hoc perficiam,
Da te gratis, larga datrix.

318. Datrix consolationis,
Sancto mittens Ignatio
Verba salutationis
De Iesu tuo filio.

319. Filio tuo offeras
Preces, Maria, solitas
Et Iesum nobis inseras,
Cuius immensa bonitas,

320. Bonitas tui filii,
Ignatio clara per te,
Mox sui desiderii
Aciem ascendit certe.

321. Certe pulchrum miraculum,
Magnum, multum laudabile,
Scriptum Iesu vocabulum
In cor martyris humile.

322. Humile cor revelatum
Occisis membris carneis
Scriptum erat et ornatum
Iesu literis aureis.

323. Reis sensibus, Maria,
Dimove res illicitas
Ignatii prece pia,

Cui per te Iesus bonitas,

324. Bonitas ineffabilis
Tua mc facit audacem,
Ut loquar vir inutilis
Ad te reginam veracem.

325. Veracem manum praetendas
Daemonio nos vexante,
Qua incessanter defendas
Nos, Maria, post et ante.

326, Ante tuam imaginem
Omnis homo pertransiens
Adorare te virginem
Debet inde proficiens,

327. Proficiens virtutibus
A daemone praepeditur,
Sed stat, cum tuis precibus,
O Maria, praemunitur.

328. Munitur Iesu gratia
Mariae laudes affectans,
Felix Iesu familia
Te, Maria, spem exspectans.

XXXIX.

329. Exspectans exspecto donum
Tuae, mater, largitatis,
Ut admittas ante thronum
lesu preces pressi satis.

330. Satis lacu miseriae
Mersum atque luto faecis,
Educas me, fons veniae,
Virtus lapsi, iubar caecis.

331. Caecis, mutis ac mortuis
Faciens mirabilia
Donis manas continuis,
Mota misericordia.

332. Misericordia Christi
Per te peccantes recipit,
Quem sic ad nos convertisti,
Quod benigne non corripit.

333. Corripit Iesus furore
Te linquentes, quos liquisti,
Maria, quae tot amore
Iam reos corripuisti.

334. Corripuisti etiam
Praesulem, qui servo tuo
Unicae missae gratiam
Abstulerat posse suo.

10*

