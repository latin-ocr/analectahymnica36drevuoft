—266—

31. Gigas velox, pugil fortis,
Princeps pacis, victor mortis,
Rex immensus gloria
Ad currendam venit viam,
Complens in se prophetiam
Legisque mysteria.

32. Sed 0 vilis apparatus!
Caeli rex ac terrae natus
Pauper est obsequio,
Ecce, rector angelorum
Boum consors et pastorum
Iacet in praesaepio.

33. Homo suum parit Deum,
Fovet, tractat, nutrit eum,
Fert portantem omnia,
Cibum pani, potum fonti,
Victum vitae, cunas monti,
Soli praebet lumina.

34. Dulce mater os lactavit,
Cuius manus nos formavit
Et dat escas omnium,

Qui se nascens in consortem
Et in lytrum passus mortem,
Regnans dat in praemium.

35. Sed cur, mater summi regis,
Ultro subis iussa legis,
Legi non obnoxia?
Pura tota cur purgari,
Gur vis pauper aestimari
Vulgi portans munera ’ἒ

36. Pulchra trias o virtutum,
Quibus claret hic imbutum
Matris cor et filii,
Oboedire iam paratis
O quis amor puritatis,
Quae paupertas animi!

37. Quos transgressor necat pomo,
Christus salvat factus homo
Miro prorsus ordine,
Adam primus per consortem
Perdit nos, secundus mortem
Destruit in virgine.

38. Num abhorres peccatores,
Sine quibus nunquam fores
Tanto clara filio?
Si non essent redimendi,
Nulla tibi pariendi
Redemptorem ratio.

39. Sed quam prompta sis amore
Pro materni cordis more
Dextram ferre miseris,
Monstras signi spe divini,

Dum pro sponsis curam vini
Supplex nato suggeris.

40. En, o mater pietatis,
Quantam nostris spem rogatis
Tua dent praesidia!
Per te Deum quaerit reus,
Ad quem per te venit Deus,
Sis amborum media.

Salve, mater, quae pendentem

Et pro nobis morientem
Gruce cernis filium;

Heu, quis dolor! perdis natum,

Cuius vice commendatum
Recipis discipulum.

41. Qui surrexit vincens mortem
Caelo locat te consortem
Patris sedens dextera,
Miro gaudes aucta dono,
Dum sublimi fulges throno
Caeli calcans sidera.

42. Sed nec terra fas abscondi

Corpus, ex quo sator mundi
Et salvator prodiit,

Iure carnis vincit iura,

Quae non unquam peritura
Verbum carne vestiit.

