-- 204â€”

1341. Munere a Deo tuo,
Diva, dites nnnc hominem,
Quod hunc dotat regno suo
Mundi parans originem.

1342. Originem sanctitatis
Et pacis abundantiam
Sume, virgo, tui gratis
Mundi per abstinentiam.

1343. Abstinentiam igitur
Da mihi tuo numine,
Nam, Maria, quod perditur,
Tu reddis almo germine.

1344. Germine tuo germinat

Iam rerum universitas,
Te trinitas illuminat
Et principalis unitas,

1345. Unitas manus divinae

Tibi tradidit omnia
Maria, cui sine fine
Sit sempiterna gloria.

1346. Gloria tibi, Maria,

Decus, saluS, laudatio,
Hymnus, psalmus et laus pia,
Honor et benedictio.

CXI 1V.

1347. Lauda, [o] anima mea,
Dignissimam mulierum,
Quia multum valet ea
Ad firmandum cor sincerum.

1348. Sincerum ut sit, Maria,
Ad te meum eloquium,
Labia decenter pia,
Aufer calorem noxium.

1349. Noxium corpus animae
Per offensam est variam,
Sed da cor, quod legitime
Carnis terat superbiam.

1350. Superbiam mens sobria
Tollat a carnis sensibus,
Tui tacta memoria
Verbis, cibis et potibus.

1351. Potibusque lacrimarum

Mergens meum cor, domina,
Per gratiae potum clarum
Dimitte nunc peccamina.

1352. Peccamina mortalia

In me noli relinquere,
Maria, stella praevia,
Vergente mundi vespere.

1353. Pereunt, mater, animae
Tui nusquam recordatae,
Cuius gratiae maximae
Ab angelis sunt laudatae.

CXLVI.

1354. Laudate virginem puram,
Medullae mei spiritus,
Quam dixerunt parituram
Lex et prophetae primitus.

1355. Primitus a lege Christi
Erant gentes alienae,
Quas, Maria, iam sanxisti
Observata lege plene.

1356. Plene legi Iesus stravit
Sui moras incolatus,
Qui per te nos reparavit,
Nobis datus, nobis natus,

1357. Natus ergo de v'irgine
Pro nobis peccatoribus
Tuo semper precamine
Nos servet a nocentibus,

1358. Nocentibus enim iris
Vita nostra fit dedita,
Sed gratia, qua potiris,
Mentes tuorum visita.

1359. Visitata quidem a te
Mens, Maria, non moritur
Sancta cuius dignitate
Sursum agnus immittitur.

2

