—187—

1046. Caelestibus autem donis
Plenissima prae omnibuS,
Memor miserationis
Nostris faveto precibus.

1047. Precibus meis maxime
Aurem tuam accommoda
Meae, mater, dans animae
Vitae perennis commoda.

1048. Commoda das vitalia,
Sed vana salus hominis,
Non habens prompta labia
Ad laudem tui nominis,

1049. Nominis tui virtutem
Si ruminet rite reuS,
Illi per te dat salutem
Plasmator hominis Deus.

CVIII.

1050. Deus, laudem sacra meam,
Qua laudo dignam laudibus,
Nec dilui sinas eam
Credentium de finibus.

1051. Finibus nostris, domina,
Haec laus tua permaneat,
Dilectio stet gemina,
Laetus dies hic transeat.

1052. Transeat dies cor meum
Sine sorde, sine fraude,
Per te, virgo, laudans Deum,
Plena modulis in laude.

1053. Laude Iesu firma meam
Linguam atque praecordia,
Gustem gaudium per eam
Mundana vmcens gaudia.

1054. Gaudium da menti, mater,
In adversis ue concidat,
Assit per te iuvans frater,
Quo vita nusquam decidat.

1055. Decidat adversarius
Omnis, qui me persequitur,
Per te, virge, qua longius
Mucro latronis conditur.

1056. Conditur Dei gratia
Tuis astans obsequiis
Saginatur laetitia,
Laetus potitur praemiis.

1057. Praemiis iam maioribus
Caeli fruens in gloria
Tuis tandem in precibus
Beata nobis gaudia.

1058. Gaudia tibi et melos,
Iubilus ac psalmodia,
Maria, cui super caelos
Laus, honor, virtus, gloria.

1059. Gloria vobis pariter,
Qui caelum verbo clauditis,
Maria, Iesu, pariter
Serasque eius solvitis,

CIX.

1060. Dixit Dominus cunctorum
Ad Dominum dominorum:
Ponam perfidos errorum
Scabellum pedum tuorum.

1061. Tuorum lex mandatorum
Crescit in terra multorum,
Fili Domini caelorum,
Lux splendoribus sanctorum.

1062. Sanctorum sanctum, Maria,
Virga Sion, protulisti,
Gratia cuius in via
Reges irae confregisti.

1063. Confregisti mortis portas,
Quae virtutem, virgo, fluis,
Vitae porta, vitam portas,
Dominus a dextris tuis.

1064. Tuisque per te famulis
Assit brachium supernum,
Quo nos solvat a vinculis
Stans sacerdos in aeternum.

1065. In aeternum in laudibus,
Virgo, tuis exercebor
Nominisque virtutibus
Tui semper confitebor.

