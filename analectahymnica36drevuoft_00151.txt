„148-

335. Suo reddidit subdito
Missae suae mysteria,
Monens, ut more solito
Fungeretur cum gloria.

336. Gloria tibi, regina,
Pauperum exspectatio,
Quam substantia divina
Perlustrat privilegio.

XL.

337. Beatus qui intelligit
Te gratia tota plenam,
Maria, per quam erigit
Iesus gentem iam egenam.

338. Egenam tu familiam
Non despicis et respicis,
Vitae dans alimoniam,
Mater superni principis.

339. Princip1s mortis tenorem
Abstuljsti, virgo pia,
Tui militis uxorem
Resuscitans quadam die.

340. Die mortis, die mala
Hunc, Maria, liberasti
Et sub pietatis ala
Te quaerentem conservasti.

341. Servastl matrem gravidam,
Quae se ipsam occiderat,
Restituens huic vividam
Prolem, quam sic oppresserat.

342, oppresserat se subito
Maritum habens suspectum
De amore illicito,
In te, Maria, perfectum.

343. Perfectum reddas etiam
Me tibi et tuo nato
Per piam diligentiam
Ferens opem supplantato.

344. Supplan‘tato miserere,
Resuscita iam mortuum
Et hostes de me gaudere
Non sinas in perpetuum.

345. Perpetuum hunc honorem
Tibi cor meum offerat,
Et tu sibi da vigorem,
Quemadmodum desiderat.

XLI.

346, Quemadmodum desiderat
Ad aquarum fontes cervus,
Sic ad te, virgo, properat
Volens aquam vivam servus.

347. Servus tuus esse volo,
Deditus tuo nomini,
Et ideo sic te colo
Ante faciem Domini.

348. Ante faciem Domini
Apparere, mater gloriae,
Sitienti huic homini
Fundas fluenta gratiae.

349. Gratiae tuae copiam
Et dulcem effusionem
Pandisti indulgentiam
Precans habere latronem.

350. Latronem gens iudicavit
Ipsum in ligno suspendenS,
Sed ad te, virgo, clamavit
In te suam spem extendens,

351. Extendens tunc continuo
Tu, Maria, piam manum
Suscitasti hunc triduo
incolumem atque sanum.

