15.

16.

17.

18.

19.

20.

21.

-62—

Gaude, mater, matrum decus,
Cuius actus omnis aequus,
Gaude, mater Domini,

A quo omne, quod est almum,
Dicat omnis terra psalmum

Sancto eius nomini.

Gaude, mater benedicti,
A quo nunquam derelicti
Sunt boni et humileS,
Qui superbos eradicat,

Ipse nobis benedicat
Confortetque debiles.

Gaude, mater habens prolem,
Cuius regnum supra solem
Et sub sole solidum,
Dissipentur hostes eius,
Agmen omni peste peius,
Agmen almis invidum.

Gaude, mentis spes oppressae,
Virga de radice Iesse
Generosa prodiens,
Cuius benedicto flore
Prosperatur in fervore
Gor ad Deum rediens,

Gaude, mater salvatoris,
Qui nos salvet et a loris
Absolvat peccaminum,
Ne nos trahat in profundi
Limum pondus huius mundi
Et moles gravaminum.

[Gaude‚ nitens margarita,
In supremi stabilita
Regis diademate,
Per te quaero exaudiri
Et ab eo stabiliri
1n caelesti climate.

Gaude, mater adiutoris,

Qui sanctorum praeest choris,
Cuius adiutorium

Mihi precor nunc adesse,

Sicut semper est necesse,
Contra omne noxium]

22.

23.

24.

25.

26.

27.

28.

Gaude, mater, esto prope
Mihi tua servet ope
In hostili acie,
In aeternum ne confundar,
Sed emender et abscondar
In aeterna requie.

Gaude, mater, euius proli

Terrae, maris atque poli
Est omne iudicium

Dante Deo patre datum,

Ut in cunetis rebus ratum
Sit eius arbitrium.

Gaude, virgo, cuius gressum
Stabilivit indefessum
In via iustitiae
Rectis corde rector bonus,
Dulcis pater et patronus,
Rex aeternae gloriae.

Gaude, splendor honestatis,

Ornamentum castitatis,
Virginalis puritas,

Pastor summus te orante

Lupo servet ab instante
Oves tibi creditas,

Gaude, sancti sancta parens,

Cuius sanctus omnis parens
Ut actori omnium,

Cuius invocare nomen

Et amare felix omen
Populo fidelium.

Gaude, mater ‘tam prudenti

Quam praeclaro, tam potenti
Declarata filio,

Qui non in Iudaea solum,

Sed per omne regnat solum
Solus absque socio.

Gaude, virgo, cuius voci
Levitatis atque ioci
Nulla haesit vanitas,
Te orante et intente
Tibi Deo intendente
Nos illustret veritas

