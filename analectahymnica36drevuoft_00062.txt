25.

26.

27.

28.

29.

30.

31.

ᾖ59-.

Gaude, domina sceptrorum,

Quae Domino dominorum
Recte potes psallere,

Ad te, domina, levavi

Cor meum nec declinavi
A recto itinere.

Gaude, virgo gloriosa,
Christi aula pretiosa,
Templum innocentiae,
Cuius spes in Deo rata
Nunquam fuit infirmata
Fermento malitiae.

Gaude, stella matutina,
Cuius ipsa lux divina
Est illuminatio,
Esto mihi supplicanti
Pro reatu trepidanti
Salus et protectio.

Gaude, virgo Deo cara,
Locum nobis sursum para,
Ne insipientibus
Assimilemur‚ opacum
Descendentibus in lacum,
Sed serenis civibus.

Gaude, virgo, cuius fiori
Virginalis flores chori
Ultro sese offerunt
Et per floridum nitorem
Tibi pariter honorem
Et gloriam adferunt.

Gaude, virgo, Deo grata,

Super caelos exaltata,
Tua exaltatio

Nos provehat et iniquos

Christi crucis inimicos
Reprimat confessio.

Gaude, manens in conclavi,
Ubi nihil latet pravi,
Te adesse sentiam,
Ne confundar in aeternum,
Sed evadens ad supernum
Decorem perveniam.

32.

33.

34.

35.

36.

37.

38.

Gaude, parens gaudiorum

His, iniquitates quorum
Remissae sunt penitus,

Quorum tecta sunt peccata

Affluente per te data
Gratia divinitus,

Gaude, virgo, et exsulta,
Gemma Dei manu sculpta,
Quam decet laudatio,
Nostram, precor, audi precem
In cithara et in decem
Chordarum psalterio.

Gaude, virgo benedicta,
Sem pervi ctrix‚ nunqua m victa,
Dans in omni tempore
Laudem Deo triumphanti

Et in tuo habitanti
Praepudico pectore.

Gaude, triumphatrix alma,

Ex antiquo hoste palma
Comparata strenue,

Impugnantes me impugna

Et languentem gravi pugna
Quieti restitue.

Gaude, per quam mens iniusta,

Mens immitis, niens onusta
Vitiorum pondere

In plerisque est adepta

Sanitatem spe recepta
Regnandi in aethere.

Gaude, virgo laude digna,
Gaude, mitis et benigna,
Quae in malignantibus
Aemulari noluisti,
Sed immunis exstitisti
A malignis actibus.

[Gaude, quae in mundi salo
Ab archipirata malo
Aliena penitus,
Bonum iugiter fecisti
Et ad pacem pervenisti
Caelestis exereitus]

