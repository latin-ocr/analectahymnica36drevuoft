â€”143d

237. Saeculum semper sperabit
In tuo patrocinio,
Et cor nostrum exsultabit
Tuae laudis obsequio.

238. Obsequio nunc astanti
Tuo mentem da pudicam,
Ut datricem dati tanti
Te Mariam benedicam.

XXXIII.

239. Benedicam te, domina,
Cuius nomen extollitur,
Memoria cuius pia
Carnis igne exstinguitur.

240. Exstinguitur flamma mentis
Nomine tuo praeclaro,
Maria, spes patientis,
Cuius sanctissima caro.

241. Caro si quem percusserit,
Laetetur haec audiendo,
Sibi virtus non deerit
Nomen tuum depromendo.

242. Promendo Ave Maria
Niles monachus effectus
Ad Dominum fide pia
Suos erigens affectus.

243. Affectus fuit illico
Tanta vir devotione,
Quod transitu mirifico
Claruit ac visione.

244. Visione mirabili
Lilii tumbam scindentis,
A carne venerabili
Prodiit radix florentis,

245. Florentis quoque folia
Florebant, Ave, Maria,
Nominis tui gloria
Haec patravit, virgo pia.

246. Pia profecto facie
contemplaris te vocantes
Die premens angustiae
Servos tuos proclamantes.

247. Clementem ergo pauperem,
Maria, mox exaudias
Opemque dando celerem
Tribulatum eripias=

248. Eripias et abiectum
A linguis dolum fantibus
Ante filii conspectum
Pro me stans tuis precibus.

249. Precibus equidem tuis
Suffulti vincunt vitia,
Interioribus suis
Virtutum inest gloria.

250. Gloria tibi, domina,
Quae per iter impiorum
Spargis gratiae semina,
Ut noscant vias iustorum.

XXXIV.

251.Iudica, meos vinculoS,
Maria, vim amittere,
Ne suos in me baculos
Ultra possint apponere.

252. Apponere laudem laudi
Tuae, virgo, conor satis,
Et tu, mater, hanc exaudi
Tibi latam pro peccatis.

253. Pro peccatis te rogavit
Nobilis Romae matrona,
Quam a morte liberavit
Tuitio tua bona.

254. Bona pridem haec femina
Hostis suggessionibus
Duo commisit crimina,
Horrida cunctis auribus.

255. Horrida procul dubio
Et horrida relatio,
Quod conceptum de filio
Det mater homicidio.

256. Homicidio dans natum,
Quem de filio concepit,
Latomis condens necatum,
Mundum, non Deum decepit.

