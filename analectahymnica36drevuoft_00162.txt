--- 159 —

536. Homicidam sic effectum
Praesule pro servo tuo
Gontundi os interfectum
In festo fecisti suo.

537. Suo spiritu positus
Ante supernum iudicem
Vidit minister inolitus
Stare matrem te supplicem.

538. Supplicem queiimoniam
Te, Marla, tunc facere,
Ut haberes iustitiam
Cito de tanto scelere.

539. Scelere sic exposito
Per te, Maria, in caelis
Iussit Iesus, ut subito
citaretur infidelis

540 1nfide1is ante Deum
Citatus mox exspiravit
Ministro citante eum,
Cum visa sesto narravit.

541. Narravitque se vidisse
Praesulem excerebratum,
Te praesulis ostendisse
Christo caput cruentatum.

542. Cruentatum sic nequiter
Cum, Maria, te laudavit,
Coronari feliciter
impetrasti, cum migravit.

543. Cum migravit et dyscolus
Praesul peremptor praesulis,
Hunc, Maria, diabolus
Strinxit igneis vinculis,

544. Vinculis sic vinculantur
Servos tuos persequentes,
Si, antequam moriantur,
Non sint vere paenitentes.

545. Paenitentes‚ virgo, veros
Nos reddere persevera,
In laude Iesu sinceros
Et in laude tua mera.

546. Mera fide nos illustra
Tu, quae Maria diceris,
Ne anima nostra frustra
Nusquam inhiat superis.

547. Superis iungas gaudiis
Tua, Maria, gratia
Nos expletis exsequiis
Finis nostri cum gloria.

548. Gloria tibi, Maria,
Per quam piatur impius,
Cuius ipse laude pia
Maneam solitarius.

LVII.

549. Si vere te, virgo vera,
Filii colant hominum,
Utique fide sincera,
Placabis eis Dominum.

550. Dominum Iesum negavit
Miles effectus egenus,
Cum daemoni praesentavit
Hunc rusticus dolo plenus.

551. Plenus daemon versutia .
Hunc negare te monuit,
Maria, plena gratia,
Quod facere mox renuit.

552. Renuit te, spes lapsorum,
Negare miles⁷ Maria,
Daemonisque frangens forum
Adiit templum in via.

553. Viatorem nimis reum
Se fecisse pandens tibi,
Ut respiceres in eum
Coram te plorantem ibi.

554. Ibi per os imaginis
Vidit te Iesu loquentem,
Animam tibi hominis
Dari inst-anter petentem&

