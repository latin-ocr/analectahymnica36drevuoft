—264fl-

9. Ergo matrem salvatoris

11.

12.

13.

14.

15.

Votum cordis et vox oris
Celebret in iubilo,

Cuius ortus medicinam,

Cuius vita vim divinam
Dat languenti saeculo.

10. Te rogamus voto pari,
Fac, nos portu salutari
Dei sistat gratia,
Da virtutem castae mentis,
Nec, quem calcas tu, serpentis
Perdat nos versutia.

Salve, »girgo salutata

Et mox fructu fecundata,
Quo salvantur saecula,

Verbum, virgo, concepisti,

Paranympho dum fuisti
Gabrieli credula,

Regi regum quam fuisti

Digna sponsa, quae fulsisti,
Ut in spinis lilium!

Sic consortem iam naturae,

Sed mutato carnis iure
Dei capis filium.

Virgo viro desponsans,

Sed fis mater expers maris,
Virgo gestas uterum3
Ioseph timet, sed securum
Reddit angelus et purum
Promovet coniugium.

Rubus olim ardescebat,
Sed nil ignis depascebat,
Quin illaesus viruit,

Sic virtute spiritali
Salvo flore virginali
Virgo Deum genuit.

O mirandam novitatem,

Matris ornat castitatem
Filii conceptio,

Eva mortis tulit ictum,

Ave delet maledictum,
Cedit iam deceptio.

Prima parens nobis luctum,

Sed secunda vitae fructum
Protulit cum gaudio,

Eva iugo servitutis,

Sed Maria nos salutis
Afficit remedio.

16.Tu naturae eontra ritum
Arto praegnans infinitum
Ventre claudis parvula,
Homo Deum, stella solem,
Nata patrem, virgo prolem,
Antiquum iuvencula.

17. Uno sinu capis agnum
Et leonem, parvum, magnum.
Finem et principium
Et mortalem aeternumque
Et caelestem terrenumque,
Servum atque Dominum.

18. Huius nodum sacramenti
Non subtilis arguenti
Pandet indagatio,
Nosse modum non est meum,
Scio tamen posse Deum,
Quod non capit ratio,

19, Quis non laudet et laetetur,
Quis non gaudens admiretur
Opus tantae gratiae?
Ut ascendat homo reus,
Quo descendit potens Deus
Servi tectus specie!

20. Et tu, virgo tarn praeclara,
In qua gesta sunt tam rara
Domini mysteria,
Per haec, precor, nos peccatis
Et terrenae pravitatis
Exime miseria.

