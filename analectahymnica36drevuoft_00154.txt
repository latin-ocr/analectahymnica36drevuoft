â€”151-

XLV.

387. Deus noster, refugium,
Per te, virgo singulariS,
Praetendat nobis brachium
Lapsis in cor huius maris.

388. Maris amari saeculi
Multos urget adversitas,
Quod pertranseunt populi,
Quibus patens es civitas.

389. Civitas iucunda Dei,
Caelitus sanctificata,
Ad te currunt omnes rei,
Ut his vita sit servata.

390. Servata Helsini vita
Et secum fluctuantium
Celavit per te munita,
Maria, luna noctium.

391. Noctium lux mentalium
Misisti conceptionem
Tuam nobis per nuntium
111 commemorationem.

392. Orationem faciens
Cum suis abbas Helsinus
Ac cum fletu confugiens
In tuos, Maria, sinus

393. Sinus tui pietatem
Percepit per te saivatus,
Facere festivitatem
Conceptus tui paratus.

394. Paratus ergo etiam
Conceptionem colere,
Hoc, Maria, perficiam
Deccnter tuo munere.

395. Munere sancti spiritus
Fuisti sanctificata,
Antequam, mortis exitus,
Tu ex Anna fores nata.

396. Nata nobis lux, Maria,
Ad aeternum remedium,
Suffragatrix esto pia
sensualium noctium.

397. Noctium nequam spin'tus
Me reliquit seminudum,
Cuius arces circuitus
Eius virga facta dudum.

398. Dudum multa daemonia
Ab iniquis eiecisti
Tua magna potentia,
Qua perfidos convertisti.

399. Convertisti iam ad caelos
Qui colebant mundum istum,
Quare tibi laudis melos
Dant colentes omnes Christum.

XLVI.

400. Omnes Christum confitentes
Tuis subdunt se pedibus
Et cum laude venientes
Superbe plaudunt manibus.

401. Manibus ad te levatis,
O Maria, clamo reus,
Ut me salvet per te gratis
Pater Iacob atque Deus.

402. Deus enim nobis suam
Elegit hereditatem
Per gratiam, virgo, tuam
Et sanctam fecunditatem.

403. Fecunditatem obtines
Prolis incomparabilis
Atque pudorem retines,
Maria, mater humilis.

404. Humilis autem ammae
AmatriX, virgo regia,
Humilitatem imprime
Mihi cum morum gloria.

405. Gloria tibi, regina,
Pauperum exspectatio,
Quam substantia divina
Perlustrat privilegio.

